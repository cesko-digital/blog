---
title: "Novinky za prosinec 2019: Hledáme posily | Seznamovací setkání | Stávající projekty"
cover: https://data.cesko.digital/img/544caafa.jpg
author: radja
date: 2020-01-13-18-30
slug: novinky
lang: cs
description: "Ahoj Česko.Digital, do nového roku vyrážíme zčerstva, a tak ani s naší výzvou nebudeme otálet. Chcete se aktivně zapojit? Už teď je celá řada příležitostí a další budou přibývat. Jste ready? Mrkněte níže, koho aktuálně hledáme. Dál se dozvíte víc o nově diskutovaném projektu, připravovaném seznamovacím setkání i o tom, jak se daří stávajícím projektům. Přejeme vám skvělý start do nového roku a těšíme se na letošní společnou jízdu! Tým Česko.Digital"
---

## Hledáme posily. Jaké?

### Tech lead (Česko.Digital)

Hledáme technický dozor jednoho nebo více projektů Česko.Digital. S jakou konkrétní náplní? Příprava technického zadání, podkladů, dokumentace, správa GitHub repa, code-reviews, technická rozhodnutí. Chceš pomoci? Přidej se na Slacku do channelu [#tech-leads](https://cesko-digital.slack.com/app_redirect?channel=tech-leads) a dej nám o sobě vědět.

### CTO (Česko.Digital)

Máš chuť nám pomoci s koordinací tech-leadů, správou společné infrastruktury projektů a tvorbou dlouhodobé technické strategie Česko.Digital? Ozvi se Jakubovi Nešetřilovi ([jakub@cesko.digital](mailto:jakub@cesko.digital) nebo _@jakubnesetril_ ve Slacku).

### Frontend programátoři (CityVizor)

Pro rozvoj projektu CityVizor hledáme frontend programátory pracující zejména v Angular JS, web ReactJS. Chceš pomoci? Přidej se na Slacku do kanálu projektu [#p-cityvizor](https://cesko-digital.slack.com/app_redirect?channel=p-cityvizor) a dej nám o sobě vědět.

### Backend programátoři (CityVizor)

Pro rozvoj projektu CityVizor hledáme backend programátory, kteří si rozumí s Kotlinem. Chceš pomoci? Přidej se na Slacku do kanálu projektu [#p-cityvizor](https://cesko-digital.slack.com/app_redirect?channel=p-cityvizor) a dej nám o sobě vědět.

### Marketéři, komunikátoři, eventoví manažeři (Česko.Digital)

Pro Česko.Digital dáváme dohromady tým marketérů, které bude bavit šířit do světa to, co v Česko.Digital děláme, dávat nejen pro komunitu dohromady zajímavé know how, tvořit, šperkovat eventy, vymýšlet komunikační formáty a vylepšovat stávající. Chceš pomoci? Přidej se na Slacku do kanálu [#p-ceskodigital_mktg](https://cesko-digital.slack.com/app_redirect?channel=p-ceskodigital_mktg) a dej nám o sobě vědět. 

### Výzkumníci junioři (CityVizor)

Pro rozsáhlý výzkum potřeb potenciálních i stávajících uživatelů hledáme pomocníky s výzkumem pro lokality Mariánské Lázně, Nové Město na Moravě, Praha 1, Praha 3, Uherský Brod, Úvaly. Nebojte, zaučíme vás. Chceš pomoci? Přidej se na Slacku do kanálu projektu [#p-cityvizor](https://cesko-digital.slack.com/app_redirect?channel=p-cityvizor) a dej nám o sobě vědět.

### Produktový manažer (CityVizor)

Podařilo se nám získat přístup do ProductBoardu a naše produkťačka Verča uvítá pomoc s rozvojem produktu. Chceš pomoci? Přidej se na Slacku do kanálu projektu [#p-cityvizor](https://cesko-digital.slack.com/app_redirect?channel=p-cityvizor) a dej nám o sobě vědět.

## Co nového chystáme

### Seznamte se, prosím

Jste v komunitě noví, chcete se zapojit, ale nejste si něčím jistí, chcete zjistit, jak v Česko.Digital fungujeme, zorientovat se v nástrojích, které používáme (Slack, Trello, atd.) nebo se potkat s některým z našich koordinátorů? Právě pro vás připravujeme komorní setkání 22. 1. v 16:00. Registrujte se [zde](https://www.eventbrite.com/e/ceskodigital-seznamte-se-prosim-tickets-89068725957?aff=utm_source%3Deb_email%26utm_medium%3Demail%26utm_campaign%3Dnew_event_email&utm_term=eventname_text). Těšíme se na vás.

### Šablony pro zadávání IT projektů

Čím dál častěji se na nás obrací zástupci státní správy, kteří by uvítali pomoc s kvalitou zadávání IT projektů a kvalitním výběrem profesionálů. Může to být zajímavá oblast pro náš nový projekt. Působíte ve státní správě a trápí vás některý z těchto problémů? Máte v této oblasti zkušenosti? Přidejte se do channelu [#p-sablony-vyberovych-rizeni](https://cesko-digital.slack.com/app_redirect?channel=p-sablony-vyberovych-rizeni). Chceme téma víc prodiskutovat.  

## Jak se daří aktuálním projektům

### Cityvizor

Jak můžete z výzev výš vidět, CityVizor se výrazně rozšiřuje. Magistrát Hlavního města Prahy pokračuje v připojení všech městských částí do aplikace Cityvizor a nyní probíhá jejich zapojení. Společně s městskými částmi tak budeme mít více než 60 připojených obcí. Právě pro tuto oblast hledáme programátory. Zároveň provádíme rozsáhlý výzkum potřeb stávajících i potenciálních uživatelů na úrovni všech cílových skupin CityVizoru. Pro tuto oblast tak hledáme výzkumníky.  

### Naši politici

Naši politici se blíží do finiše. V prosinci a přes vánoční svátky jsme intenzivně pracovali na spuštění projektu. Ostré spuštění tak odhadujeme na konec ledna 2020. Podívejte se na [testovací verzi](https://nasipolitici.cesko.digital/). Pokud na webu najdete cokoliv k vylepšení, dejte nám vědět do našeho Slack kanálu [#p-nasi-politici](https://cesko-digital.slack.com/app_redirect?channel=p-nasi-politici), kde veškerou komunikaci ohledně projektu udržujeme veřejnou.

### Hlídač státu

Hlídač státu aktivně pomáhá Našim politikům s poskytováním dat a vývojem API pro widgety s informacemi o kontaktech, rolích politiků, informacemi z Demagoga a dalšími rozšířeními. 

### Přehled dluhů

K projektu Přehledu dluhů jsme hned na začátku roku našli partnera pro spolupráci v oblasti grafické stránky projektu. Vyšší odborná škola grafická rulez! Aktuálně definujeme zadání pro branding, ID kit a následné UX/UI pro web. Dále intenzivně pracujeme na sběru, kategorizaci a ověřování dat a připravujeme také setkání s institucemi, které do přehledu chceme zahrnout, abychom mohli technické řešení připravit ve spolupráci s nimi.
