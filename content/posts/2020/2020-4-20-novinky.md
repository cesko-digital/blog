---
title: 'Novinky za březen 2020: Učíme nanečisto | Sbírka počítačů | Dáme roušky do zahraničí'
cover: https://data.cesko.digital/img/3c1e1ce1.jpg
author: zoul
date: 2020-04-20-11-00
category: blog
slug: novinky
lang: cs
description: 'Ahoj Česko.Digital, uplynulý měsíc byl ve znamení koronaviru a raketového růstu komunity Česko.Digital, která se v posledních 30 dnech rozrostla o třetinu na více než 2300 členů.'
---

Náš projekt [Dáme roušky](https://www.damerousky.cz/) doporučilo pro sdílení roušek ministerstvo zdravotnictví, na mapě už je víc než 2300 bodů a zkušenosti se stabilizovaným projektem velmi úspěšně předáváme do zahraničí.

V rámci projektu [Učíme online](https://www.ucimeonline.cz/) jsme pomohli více než 160 školám rozběhnout vyučování na dálku, už 120 učitelů projevilo zájem o naše kurzy Učíme nanečisto a ve sbírce počítačů jsme získali první dvě stovky počítačů, které pomohou s distančním vzděláním potřebným rodinám.

Je to pro nás velká škola toho, co se dá s komunitou expertních dobrovolníků zvládnout. A je super, že to je vidět i v médiích – odkazy na články ve Forbes, Českém rozhlasu, Svět chytře a dalších najdete níže.

Děkujeme!

Tým Česko.Digital

## Novinky

### Učíme online nanečisto

Znáte učitele, kteří by uvítali pomoc se vzdáleným vyučováním? Přesně pro ně jsou určeny kurzy [Učíme nanečisto](https://www.ucimeonline.cz/aktivity/ucime-nanecisto), kde lektoři-učitelé sdílí své zkušenosti se vzdálenou výukou. První webináře máme za sebou, další máme vypsané. Víte o učiteli, kterému takto můžeme pomoct? Sdílejte.

### Pomozte nám se sbírkou počítačů

V rámci projektu Učíme online jsme vyhlásili sbírku počítačů do rodin, které se jinak nemohou do vzdáleného vzdělávání zapojit. Prvních 209 počítačů předáváme společně s Člověkem v tísni, Nadací OSF a Eduzměnou potřebným. Víte o firmě, která by mohla do sbírky přispět větším počtem počítačů? [Ozvěte se nám!](https://www.ucimeonline.cz/aktivity/Sbirka-pocitace)

### Jak na Slack

Slack je pro celé Česko.Digital klíčovým pracovním nástrojem, ale ne všichni s ním mají zkušenosti. Aby se vám lépe používal, [napsali](https://blog.cesko.digital/2020/04/jak-na-slack) a posléze i [natočili](https://www.youtube.com/watch?v=JJldgrqxzU8) jsme pro vás návod.

## Stávající projekty

### [#p-ucime-online](https://cesko-digital.slack.com/archives/CUXRHTY58)

Za necelé 4 týdny se nám podařilo pomoci více než 160 školám, rozbíháme sbírku počítačů a internetového připojení pro potřebné rodiny a plánujeme dlouhodobější koncepci našeho projektu, protože chceme aktivně pomoci s proměnou našeho školství. Lajkujte nás na [Facebooku](https://www.facebook.com/UcimeOnline/), sledujte na [Twitteru](https://twitter.com/UcimeOnline) a [LinkedIn](https://www.linkedin.com/company/uč%C3%ADme-online). Chcete se zapojit? Stále hledáme posily, aktuálně do marketingového týmu projektu. Ozvěte se nám do Slack kanálu [#marketing](https://cesko-digital.slack.com/archives/CK8UTNFNK).

### [#p-damerousky](https://cesko-digital.slack.com/archives/CV4566SRG)

Dáme roušky měl být projekt pro sousedskou výpomoc, ale to dnes nestačí – rozšiřuje se na nemocnice, domovy seniorů a řadu dalších potřebných míst, mapa eviduje přes 2300 míst. Zkušenosti s projektem předáváme do Itálie, Spojeného království, Německa, Španělska, Kanady, Brazílie, Polska a dalších zemí. Pomáháme s distribucí roušek, sdílíme vše, co víme a co jsme se společně s Mapotic naučili.

### [#p-cityvizor](https://cesko-digital.slack.com/archives/CG66HNLH4)

I během koronavirové krize pomalu rozbíháme kampaň na propagaci Cityvizoru během letošních krajských voleb, věnujeme se specifikaci budoucích funkcí v Productboardu a pilně pracujeme na redesignu webu cityvizor.cz, který už snad bude brzy k vidění. Slibujeme si od něj větší interakci s uživateli, kteří možná teprve hledají transparentní hospodaření pro svou obec.

### [#p-nasi-politici](https://cesko-digital.slack.com/archives/CK0ER8UBG)

Projekt je téměř připraven ke spuštění, které jsme kvůli aktuální krizi pozastavili. Zatím ladíme poslední detaily a těšíme se, až Naše politiky konečně vypustíme na veřejnost! Chcete nám pomoct s marketingem a komunikací v rámci blížícího se spuštění projektu? Ozvěte se nám do Slack kanálu [#marketing](https://cesko-digital.slack.com/archives/CK8UTNFNK).

### [#p-českodigital_web](https://cesko-digital.slack.com/archives/CHG9NA23D)

Po oficiálním zahájení projektu nového webu Česko.Digital rychle vznikl tým, do kterého se ale ještě stihnete přidat, máte-li chuť! Začíná se pracovat na úkolech pro designéry, ladíme informační architekturu a wireframy, máme technickou kostru webu, zkoumáme vizuální styl a během příštích dnů budou k vidění první výstupy.

### [#p-paragonek](https://cesko-digital.slack.com/archives/CUM0HJ5QB)

Jsme připraveni projekt rozjet. Hledáme však stále koordinátora, kterému je téma elektronických účtenek blízké – ozvěte se!

### [#p-sablony-vyberovych-rizeni](https://cesko-digital.slack.com/archives/CSHURJA9L)

Stále hledáme koordinátora, který nám pomůže tento projekt posunout dopředu. Máme několik tipů na zástupce státní správy, kteří IT zakázky chtějí dělat jinak, a chuť zapojit se má také celá řada IT expertů. Ozvěte se nám!

### [#p-nedluzim-statu](https://cesko-digital.slack.com/archives/CHTQQN5AL)

Vyšší odborná škola grafická nám pro Nedlužím státu připravuje návrh webových stránek a návrhy loga. Připravené jsou offline žádosti o informace o bezdlužnosti. Dále pokračují jednání s Generálním finančním ředitelstvím a Celní správou o umožnění přímého online přístupu lidem k těmto informacím.

### Napsali o nás

- [Příběhy obyčejného hrdinství. Tohle jsou naši #koronaheroes, ukažte ty vaše](https://www.forbes.cz/pribehy-obycejneho-hrdinstvi-tohle-jsou-nasi-koronaheroes-ukazte-ty-vase/), píše Forbes a přikládá mimo jiné příběh a fotku týmu Dáme roušky.
- [Byly české školy připraveny na online výuku a co si z této situace může školství odnést do budoucna?](https://plus.rozhlas.cz/byly-ceske-skoly-pripraveny-na-online-vyuku-a-co-si-z-teto-situace-muze-skolstvi-8176779), ptá se Český Rozhlas svých hostů, za projekt Učíme online odpovídá Eva Pavlíková.
- [Koronavirus nenávratně změní české školství. Eva Pavlíková z Česko.Digital věří, že k lepšímu](https://www.svetchytre.cz/a/pp7jG/koronavirus-nenavratne-zmeni-ceske-skolstvi-eva-pavlikova-z-ceskodigital-veri-ze-k-lepsimu), přidává se Svět chytře.
- [Samoživitelky v pasti. Má každý doma počítač, tiskárnu a skener?](https://a2larm.cz/2020/04/samozivitelky-v-pasti-ma-kazdy-doma-pocitac-tiskarnu-a-skener/), shrnuje A2larm důvody, které nás přiměly rozběhnout sbírku počítačů a připojení k internetu.
- [Skutky a lidé, před nimiž smekáme. Nominace za březen 2020](https://www.reflex.cz/clanek/hvezda-reflexu/100738/hvezdy-reflexu-skutky-a-lide-pred-nimiz-smekame-nominace-za-brezen-2020.html). Tento díl Hvězd Reflexu představuje projekty, které považuje za velmi významné; vedle Josefa Průši a Zdeňka Svěráka je nominován i tým Dáme roušky.
