---
title: Safezóna jde do světa. Připravili jsme online prostor, kde najdou mladí
  lidé včasnou pomoc při duševní nepohodě či složité životní situaci.
author: michaela.vranova
tags:
  - strecha-dusevniho-zdravi
cover: https://data.cesko.digital/img/clanek-safezona-cover.jpg
date: 2022-04-14-09-02
slug: safezona-jde-do-sveta
description: Stránka Safezóna má venku již 5 nejpalčivějších témat, které dětem
  a dospívajícím pomohou v tíživých situacích spojených s duševním zdravím.
  Úspěšně prošla testováním s cílovou skupinou. Rozjela nová partnerství. Co vše
  se odehrálo půl roku od spuštění první verze? Dozvíte se v článku. Prostor
  věnovaný duševnímu zdraví je teď důležitý víc než kdy dřív. Děti a dospívající
  se stále častěji uzavírají do sebe, mnoho času tráví doma. V leckdy
  nestabilním rodinném prostředí se tak běžně potýkají s psychickými problémy,
  které obvykle jen těžce rozeznají nebo neví, jak je řešit. A právě proto je tu
  Safezóna - bezpečné místo v onlinu.
lang: cs
---
Úzkosti, poruchy nálad a sebepoškozování. To jsou podle psychologů a psychiatrů u dětí a dospívajících nejčastější problémy. Negativní dopad na psychiku mají podle expertů problémy v rodině a život v online světě. A právě proto je tu **Safezóna** - bezpečné místo v onlinu.

## Aby se naše děti cítily bezpečně a spokojeně

Cílem expertních dobrovolníků z Česko.Digital bylo vytvořit místo, které na internetu děti navštíví jako první, protože budou vědět, že tu najdou spolehlivé a odborné informace. Budou se tak moci lépe ve svém problému zorientovat a v případě potřeby si rychleji říci o kvalifikovanou pomoc.

[Safezóna](https://www.safezona.cz/) se věnuje problémům, které mohou být pro děti a dospívající citlivé. Cílem expertních dobrovolníků z Česko.Digital bylo **vytvořit místo, které na internetu děti navštíví jako první, protože budou vědět, že tu najdou spolehlivé a odborné informace**. Odlehčí tak zahlceným dětským psychologům a psychiatrům a poskytnou  dětem první pomoc v otázkách týkající se duševního zdraví včetně zprostředkování kontaktů na další cílenou pomoc. **To vše na jednom místě a online.**

Nyní je k dispozici 5 témat:

* [Trápí mě známky ve škole](https://www.safezona.cz/prospech)
* [Doma mi ubližují](https://www.safezona.cz/domaci-nasili)
* [Šikana](https://www.safezona.cz/sikana)
* [Jsem pořád online](https://www.safezona.cz/digitalni-zavislosti)
* [Je mi často smutno](https://www.safezona.cz/je-mi-casto-smutno)

V průběhu dubna plánujeme do Safezóny přidat téma **Kyberšikany** a **Poruchy příjmu potravy**. V budoucnu Safezóna zastřeší celkově [15 témat duševního zdraví](https://www.safezona.cz/rozcestnik). 

U každého tématu mohou mladí lidé najít odpovědi na otázky, které si často kladou a neznají řešení nebo se ostýchají říci si o podporu a pomoc. Texty jsou psané řečí dospívajících, aby se s nimi snadno ztotožnili a lépe pochopili svou situaci. Interaktivní formu pomoci přinášejí výuková videa či pracovní listy s praktickými tipy na řešení daného problému. A také kontakt na příslušnou organizaci, která se zpracovanému tématu věnuje.

## Testovali jsme Safezónu s dětmi

V průběhu března proběhly rozhovory s dětmi, které s námi sdílely své názory a hodnocení k dokončeným tématům. Hodnocení bylo více než příznivé - dětem se Safezóna líbí a dokáží si představit, že by jim v tíživé situaci mohla pomoci. *„Myslím, že je super, že tady něco takového je. Když jsem si procházela anorexií, moc takových stránek nebylo, což je škoda,”* řekla 14 letá respondentka při testování platformy. Na základě výsledků testování jsme tak Safezónu mírně upravili a pustili ji do světa.

## Kdo za Safezónou stojí?

Na obsahu, grafice a webu pracoval tým odborníků – především psychologové a další expertní dobrovolníci. Vladimíra Osadníková, Product Owner za Safezónu v Česko.Digital vysvětluje: *„Ke každému tématu se nám podařilo najít odborného garanta, tedy partnerskou organizaci, která se konkrétnímu tématu věnuje. To přispívá ke kvalitnímu obsahu, který cílí tam, kde je potřeba. Je skvělé, že se tolik odborníků chce podílet na kvalitním obsahu s tak významným přesahem. Velké díky patří také celému týmu Safezóny a expertním dobrovolníkům z komunity Česko.Digital, kteří pomáhali nejen se zpracováním textů do podoby, která je nyní dostupná na webu, ale také s dalšími klíčovými aktivitami.“*

Partnery a garanty dokončených téma a jsou [Replug me](https://www.replug.me/), [Centrum Locika](https://www.centrumlocika.cz/), [Nevypusť duši](https://nevypustdusi.cz/), [3pe](https://www.jsme3pe.cz/), [Cesta z krize](https://www.cestazkrize.net/). S některými z partnerů jsme se v březnu setkali, abychom zhodnotili dosavadní spolupráci a probrali další směrování Safezóny. Nyní společně pracujeme na videích pro jednotlivá témata.

Pracovní listy s praktickými úkoly a tipy připravil skvělý tandem holek [Značka Kačka](https://www.znackakacka.cz/). S marketingem a PR aktivitami nám pomáhá online marketingová [agentura H1.cz](https://www.h1.cz/) a Infocentrum moderní školy [Ámos Vision](https://amosvision.cz/cz). Tematická videa vznikají ve spolupráci s [Czech Video Center](https://www.cncenter.cz/), provozovatelem internetové televize Mall.tv, která má na kontě mezinárodní cenu Emmy i Českého lva za osmidílný thriller #martyisdead upozorňující na problematiku kyberšikany.

Vedle Česko.Digital podpořila projekt Safezóny také nadace [Bakala Foundation](https://www.bakalafoundation.org/), která se dlouhodobě věnuje podpoře rozvoje a vzdělávání mladých lidí.

Všem partnerům děkujeme za spolupráci a těšíme se na další společné kroky.

## Kam míříme?

Česko.Digital plánuje na červen předání Safezóny do rukou vybrané organizace, kterou v tuto chvíli hledá. *“Rádi bychom, aby platformu převzala organizace, který ji vezme pod svá křídla a bude o ni dál pečovat tak, aby sloužila svému hlavnímu účelu – pomoci dětem v tíživých situacích.”* říká Vladimíra Osadníková, Product Owner Safezóny.

Líbí se vám Safezóna a chcete se do projektu zapojit? Ozvěte se Vlaďce na e-mail: [vladimira.osadnikova@cesko.digital](mailto:vladimira.osadnikova@cesko.digital). Chcete, aby Safezóna pomáhala tam, kde je nejvíc potřeba? Připravili jsme [media kit](https://drive.google.com/drive/u/0/folders/1ZlO5uSqluQsIYRwMxFVd0msM64kXe_Zp), ve kterém najdete grafiku i texty ke sdílení.

<br>

### Zadavatel projektu

**Česko.Digital**

<br>

### Dobrovolníci Česko.Digital

Kristýna Tvrdá, **Scrum Master**\
Markéta Horáková, **marketingová koordinátorka**\
Michaela Jelínková, **marketingová koordinátorka**\
Michaela Vránová, **obsahová koordinátorka**\
Matyáš Bureš, **UX,grafika**\
Kateřina Synková, **UX lead**\
Alena Teclová, **copywriterka**\
Rona Jankovičová, **copywriterka**\
Petr Dalík, **UX a grafika**\
Swenia Toupalik, **grafika**\
Kamila Nováková, **grafika**\
Šárka Löffelmanová, **grafika**\
Monika Pavlovičová, **grafika**\
Jakub Fiedler, **Video Content koordinátor**\
Dan Urban, **projektový koordinátor**\
Jaroslav Zapadlo, **programátor** \
František Kočí, **programátor**\
Dana Brhelová, **UX research**\
Dominika Přikrylová, **UX research**\
Zuzana Tomášková, **UX research**\
Anna Sákrová, **UX research**\
Karolína Borská, **UX research**\
Klára Milfaitová, **UX research**\
Tadeáš Trač, **UX research**\
Adam Táborský, **odborná konzultace**\
Jan Kulhánek, **externí konzultant**\
Jan Kohout, **nositel myšlenky**

<br>

### Za spolupráci děkujeme také

Petra Fritsch, Eva Zehnálková, Kristýna Turner, Jiří Sekera, Tereza Vítková, Pavla Kafková, Veronika Svobodová, Michaela Bičišťová, Laura Blažková, Martin Karvai, Jan Štěpánek, Dana Sidorová, Amálie Bártová, Michaela Petrová

<br>

### Kmenový tým Česko.Digital

Vladimíra Osadníková, **Product Owner**\
Kateřina Kocianová, **projektová koordinátorka**\
Tomáš Walek, **konzultace agilního řízení**\
Martin Wenisch, **technická konzultace**\
Romana Pokorná, **CDO**\
Eva Pavlíková, **CEO**\
Martina Habová, **marketingová manažerka**\
Terézia Palaščáková, **obsahová manažerka**\
Tereza Gagnon, **Partnerships & Fundraising**\
Lucie Zajíčková, **People & Community**