---
title: "Case study: Prototyp Témata pod lupou přinesl webu Drbna.cz 72 000 čtenářů"
author: zavis.pexidr
tags:
  - inovace-zpravodajstvi
cover: https://data.cesko.digital/img/case-study_temata-pod-lupou.png
date: 2022-05-20-08-55
slug: case-study-prototyp-Temata-pod-lupou-prinesl-webu-Drbna-cz-72000-ctenaru
description: Třetina Čechů nesleduje zpravodajství, ukázal výzkum Češi a
  zpravodajství, který provedl Nadační fond nezávislé žurnalistiky (dále jen
  NFNZ) v roce 2019. Přitom i tito obyvatelé chodí k volbám, kde by se měli
  kvalifikovaně rozhodnout. Zatraktivnit a inovovat zpravodajství se pokusil
  projekt Inovace zpravodajského storytellingu expertní dobrovolnické organizace
  Česko.Digital a NFNZ.
lang: cs
---
Během tříměsíčního cyklu ideačních workshopů se novináři, vývojáři, designéři a marketéři zamýšleli nad tím, jak se chová běžný nekonzument zpravodajství, jak se informuje a jaký obsah vyhledává. Výsledkem workshopů, diskusí a burzy nápadů jsou tři návrhy konceptů, mezi kterými najdeme Témata pod lupou. Koncept odráží snahu zapojit čtenáře do tvorby zpravodajského obsahu, konkrétně do agenda setting (nastolování témat) a využívá interaktivní povahy webového prostředí.

Jedná se o nástroj pro sběr podnětů a témat od čtenářů. Pomocí jednoduchého rozhraní si redakce vytvoří a uzpůsobí formuláře pro sběr témat, a pomocí jediného skriptu jednoduše vloží banner či formulář na svůj web. Platforma zajistí sběr témat, včetně nahrání doprovodného materiálu jako jsou fotky či videa, a umožní redakcím procházet či stáhnout zaslaná témata.

## Představení problému

Zpravodajství nesleduje až 31,3 % Čechů. Dokázal to výzkum [Češi a zpravodajství](https://www.nfnz.cz/studie-a-analyzy/cesi-a-zpravodajstvi/), který provedl Nadační fond nezávislé žurnalistiky v roce 2019. „Zejména mladé generaci nevyhovují staré formáty. Lidé, kteří nesledují informace z dění kolem sebe, přitom chodí k volbám stejně jako ti, co je sledují. Je přitom zcela zřejmé, že neinformovaný volič se nemůže fundovaně rozhodnout,“ vysvětluje ředitel Nadačního fondu nezávislé žurnalistiky (NFNZ) Josef Šlerka. 

Z [výzkumu](https://www.nfnz.cz/studie-a-analyzy/cesi-a-zpravodajstvi/) vyplynulo, že zpravodajství většinou nesledují právě mladí lidé. “Lze je rozdělit do dvou skupin – ‘Mladí a politicky neangažovaní’ z větších měst a o trochu starší ‘Zcela apatičtí’ z malých a menších měst a obcí,” píše se ve studii.

V zahraničí už s novými formáty zpravodajství, tzv. zpravodajského storytellingu, média začala. Čtenářům předkládají texty ve srozumitelnější a atraktivnější podobě. Hojně přitom využívají i sociálních sítí, multimedializace obsahu nebo třeba chatbotů. České redakce se zatím drží konzervativních formátů, inovacím nevěří a v neposlední řadě jim na ně chybí i peníze. A to je škoda. Česko.Digital však spolu s NFNZ věří, že zvýšení atraktivity zpravodajství lze dosáhnout i u nás. 

Ze zahraničí víme, že zapojení inovací do redakční praxe zvyšuje počet aktivních uživatelů. Kupříkladu National Public Radio (NPR) využilo algoritmy k personalizaci obsahu pro svou mobilní aplikaci. Dále dodalo vizuální obsah a umožnilo dohledat chybějící části předchozích poslechů. Měsíční počet uživatelů narostl mezi lety 2016 a 2017 o 175 %.

Metody, jakými se snaží zahraniční redakce udržet pozornost čtenářů, zmapovala pro NFNZ Tae-Sik Kim, Ph.D. z katedry Mediálních studií a žurnalistiky Fakulty sociálních studií Masarykovy univerzity v Brně. Ve studii [Současné trendy v šíření novinářských informací](https://www.nfnz.cz/studie-a-analyzy/soucasne-trendy-v-sireni-novinarskych-informaci/) analyzuje využití nových technologií v redakci The New York Times, BBC nebo portugalského deníku Público.

## Představení redakce

Drbna.cz (dále jen Drbna) vznikla v roce 2014 jako nový internetový projekt společnosti TRIMA NEWS s.r.o. Zabývá se veřejnými financemi, regulacemi, byznysem a kulturou. Publikuje analýzy a komentáře vztahující se ke stěžejním tématům společenského dění v České republice. 

Drbna patří k nejsilnějším hráčům v oblasti lokální žurnalistiky a nabízí regionální mutace: [BudejckaDrbna.cz](http://www.budejckadrbna.cz), [BrnenskaDrbna.cz](http://www.brnenskadrbna.cz), [LibereckaDrbna.cz](http://www.libereckadrbna.cz), [OlomouckáDrbna.cz](http://www.olomouckadrbna.cz) nebo například [HradeckáDrbna.cz](http://www.hradeckadrbna.cz).

Vztah s čtenářem a jeho zapojení do lokálního zpravodajství je pro Drbnu klíčový. Nejen proto se v projektu Inovace zpravodajského storytellingu rozhodli testovat prototyp nástroje Témata pod lupou právě s touto redakcí.

Zapojit čtenáře do redakčního obsahu se snažila Drbna již dříve. Zpravodajský deník nabízí čtenářům vytvoření vlastního profilu na stránkách Drbny, čímž čtenář získá další možnosti participace. Čtenář s registrací může vytvořit blog, vstupovat do diskuzí, přidávat fotky apod. 

## Koncept Témata pod lupou

Jedna z pracovních skupin projektu Inovace zpravodajského storytellingu se zaměřila na specifickou část obyvatel, kteří nekonzumují zpravodajský obsah ve výzkumu označenou jako “bulvární čtenáři a konzumenti”. Skupinu tvoří zhruba 15 % ČR a jejich průměrný věk je 47 let. Jedná se o čtenáře bulvárního tisku a regionálních deníků, které zajímají skandály, bohatí lidé, zprávy a sport.

\
Obrázek 1 -  ukázka zápisů z brainstormingů nad nápady na inovace

![](https://data.cesko.digital/img/Inovace_brainstorming.jpg)

Zdroj: Inovace zpravodajského storytellingu (MIRO)

Nápadů, jak tuto skupinu motivovat, aby se více zajímala o zpravodajství, bylo hned několik. Jedním z nich byl “Content slider plugin”, tedy nástroj, který by v článcích na internetu graficky animoval informace k danému tématu. Mezi dalšími nápady na zapojení této skupiny do čtení zpráv byli například Zprávy ve 30ti vteřinách, Wikipedie pro lepší porozumění zprávám nebo Vadí / Nevadí, koncept, ve kterém by se čtenář mohl vyjádřit a hodnotit 3 zprávy ze svého regionu.

Téma, které v týmu rezonovalo nejvíce bylo zapojení čtenáře do procesu tvorby zpráv. Nápad, který přinesli novináři Jan Žabka a Lucie Sýkorová nakonec získal jasnější obrysy a zvítězil v burze nápadů na inovativní prototyp.

Obrázek 2 - Ukázka pracovních materiálů z ideačních workshopů

![Zdroj: Inovace zpravodajského storytellingu (MIRO)](https://data.cesko.digital/img/Inovace_ideacni-workshopy.jpg)

## Jak to funguje

Přidanou hodnotou Témat pod lupou je dát čtenářům možnost reálně něco změnit ve svém okolí a zároveň si vybudovat důvěru v novináře a média. Na straně druhé dát novinářům možnost poznat, co lidi v jejich regionu opravdu pálí a zaměřit se tak na témata, která jim přinesou nejvíce čtenářů.

Inspiraci našel tým u novináře Johna D. Suttera ze CNN. Jeho crowdsourcing témat vyzval čtenáře, aby vybrali pět témat, kterými se má zabývat. Za sedm dní přišlo 32 546 hlasů. Vybraná témata žurnalistu překvapila a jejich volbu hodnotil jako moudrou. Pilotní crowdsourcingový projekt ho motivoval k dalším crowdsourcingovým aktivitám.

Obrázek 3 - Crowdsourcing lokálních témat ve Skotsku

![](https://data.cesko.digital/img/Inovace_crowdsourcing-skotsko.jpg)

Sběr témat má umožnit čtenáři participovat na výběru témat, která redakce zpracovává. Hlasování se může objevit na sociálních sítích nebo například na webových stránkách médií a municipalit.

# Pilotní projekt 

Pilotní nasazení prototypu aplikace Témata pod lupou proběhlo od července do října  2021 s internetovým zpravodajským portálem Drbna.cz. 

![](https://data.cesko.digital/img/Banner_drbna.png)

\
Ukázka banneru na webu Drbna.cz, který odkazoval na hlásování o tématech

Pilotní projekt se skládal z těchto fází: 

* nasazení hlasovací systému do redakce
* sbírání témat čtenáři 
* příprava témat k hlasování redaktory Drbna.cz
* hlasování o tématech čtenáři 
* zpracování vítězných témat redaktory
* uveřejnění zpracovaných témat v deníku Drbna.cz
* vyhodnocení pilotního projektu 

## Sběr témat 

Sběr témat proběhl za použití připravené komponenty do webových stránek (widgetu). Témata se sbírala ve 4 regionech: v Brně, Liberci, Českých Budějovicích a Praze.  Čtenáři byli osloveni upoutávkou na webových stránkách, na Facebooku a také článkem, který byl zveřejněn na portálu Drbna.cz. Sběr témat trval 14 dnů a nasbíralo se celkově 68 témat. 

### Příprava témat k hlasování redaktory Drbna.cz

Témata byla poskytnuta jednotlivým redakcím, které je připravili pro následnou hlasovací fázi projektu. Témata prošla konsolidací, tak aby nedocházelo k duplikacím a také byly odstraněny nevhodné příspěvky.

**Pro hlasování tak bylo vybráno 52 témat v rámci čtyř regionálních redakcí:** 

* Liberec - 10 témat , Praha - 10 témat 
* České Budějovice - 18 témat , Brno - 14 témat 

\
**Liberec**

* Spádová turistika při zápisech do základních škol v Liberci
* Výstavba dětských hřišť
* Nepořádek v centru města a na terminálu ve Fügnerově ulici
* Koloběžky - parkování a dodržování pravidel
* Parkování ve městě a na sídlištích
* Uzavírky, objížďky a dopravní komplikace ve městě
* Domácí zvířata v Liberci
* Výstavba Na Perštýně
* Přetížená nákladní vozidla na silnicích Libereckého kraje
* Nová silnice z Turnova na Jičín 

**Praha**

* Problémy s parkováním
* Situace s drogově závislými
* Nehostinné okolí lokality Florenc
* Křižovatka Spojovací na Jarově
* Uzavřená škola pro ruské studenty
* Kobky na náplavce
* Náměstí Radost na Žižkově
* Sherwood
* Hluk v době nočního klidu
* Demolice vily pod Strahovem

\
**Brno**

* Nepotřebná rekonstrukce bytů v Králově Poli 
* Lidé nesouhlsáí s novým nájemce koupaliště v Blučině
* Projekt prodloužení tramvajové trati na Stránskou skálu
* Brněnské letiště nabízí prostory novým nájemcům
* Psí výběh na Svitavském nábřeží. Pejskařům vadí cyklisté
* Jaké kulturní akce jsou v plánu v Brně
* Řidičům v modrých zónách překáží restaurační zahrádky
* Zeleň v centru Brna na náměstí Svobody a Zelný trh 
* Křižovatka Lipová a Hlinky s kruhovým objezdem?
* Polyfunkční dům v Líšni rozděluje místní 
* Stromy ustupují ve Starém Lískovci a Bohunicíc nové výstavbě
* Stav cyklistické infrastruktury v Brně a její možné rozšíření
* Křenovou by měla oživit zeleň
* Pejskaře trápí osiny. Je nutná častější údržba trávníků? 

\
**České Budějovice**

* Letiště České Budějovice
* Parkování v Českých Budějovicích a připravované rozšíření modrých zón
* Chybějící hřiště v centru města
* Problém s nepřizpůsobivými občany v Chelčického ulici
* Přemnožení havrani ve městě
* Nádoby na bioodpad pro sídliště 
* Silnice v Krajinské ulici je v hrozném stavu
* Zvýšení průjezdnosti křižovatek v Českých Budějovicích 
* Stav ulic v Českých Budějovicích je velice špatný
* Problém s dezinfekcí a čištěním popelnic
* Náměstí Přemysla Otakara II. bez aut
* Lživé sliby a plány výstavby nebo rekonstrukce společensky prospěšných staveb 
* Život v okolí ubytoven 
* Svoz odpadu Třebotovice - Kaliště a okolí Českých Budějovic
* Problém s lidmi, kteří se pohybují v parku na konečné v Suchém Vrbném
* Chybějící kanalizace ve městě (např. Haklovy dvory)
* Dostupnost a počet WC ve městě
* Město versus cyklisté. Proč na ně vůbec nemyslí?

![](https://data.cesko.digital/img/Inovace_ukazka-formulare.png)

Ukázka formuláře pro sběr témat

### Hlasování o tématech čtenáři

Testování proběhlo na hlasovací platformě D21 ([ih21.org/janeckova-hlasovaci-metoda](https://www.ih21.org/janeckova-hlasovaci-metoda)). Hlasování proběhlo od  30. 8. 21 do 3. 9. 21 a bylo rozděleno 510 hlasů. 

### Nejúspěšnější témata dle hlasování čtenářů: 

Liberec (75 hlasů)

* Parkování ve městě a na sídlištích (10 hlasů)
* Výstavba Na Perštýně (9 hlasů)
* Nepořádek v centru města a na terminálu ve Fügnerově ulici (9 hlasů)

Praha (29 hlasů)

* Situace s drogově závislými (6 hlasů)
* Nehostinné okolí lokality Florenc (4 hlasy)
* Demolice vily pod Strahovem (3 hlasy)

Brno (156 hlasů)

* Zeleň v centru Brna na náměstí Svobody a Zelný trh (21 hlasů)
* Jaké kulturní akce jsou v plánu v Brně (17 hlasů)
* Projekt prodloužení tramvajové trati na Stránskou skálu (14 hlasů)

České Budějovice (250 hlasů)

* Zvýšení průjezdnosti křižovatek v Českýcj Budějovicích (21 hlasů)
* Parkování v Českých Budějovicích a připravované rozšíření modrých zón (16 hlasů)
* Stav ulic v Českých Budějovicích je velice špatný (15 hlasů)

### Zpracování článků na vítězná témata

Po skončení hlasování zpracovali novináři vítězná témata: 

Budějovická Drbna

[Dopravní podnik spustí v Budějovicích test elektronických označníků na zastávkách](https://budejcka.drbna.cz/zpravy/spolecnost/32622-jak-zvysit-prujezdnost-krizovatek-ve-meste-pomoct-ma-specialni-ridici-centrum.html) 

Čtenost článku: 7 444 

Pražská Drbna

[Zbavte nás bezdomovců žádají městské části, nemůžeme je vystěhovat do polí reaguje magistrát](https://prazska.drbna.cz/zpravy/politika/6939-zbavte-nas-bezdomovcu-zadaji-mestske-casti-nemuzeme-je-vystehovat-do-poli-reaguje-magistrat.html)

Čtenost článku: 12 344 

Brněnská Drbna 

[Brněné chtějí více zeleně v centru města, není to tak jednoduché říkají odborníci](https://brnenska.drbna.cz/zpravy/spolecnost/22327-brnane-chteji-vice-zelene-v-centru-mesta-neni-to-tak-jednoduche-rikaji-odbornici.html)

Čtenost článku: 22 621 

Liberecká Drbna

[Auta jsou všude, co bude s parkováním v Liberci](https://liberecka.drbna.cz/zpravy/spolecnost/27560-auta-jsou-vsude-co-bude-s-parkovanim-v-liberci.html)

Čtenost článku: 30 384 

# Výsledky testování

Nástroj pro sběr podnětů a témat od čtenářů Témata pod lupou zapojil přes 500 čtenářů, vygeneroval přes 60 témat ke zpracování a výsledné články přinesly čtenost 72 000 čtenářů.

Testování nástroje probíhalo včetně technické přípravy celkem 4 měsíce. Sběr témat samotných trval 14 dnů a nasbíralo se celkově 68 témat v období od 30. 8. 21 do 3. 9. 21 a bylo rozděleno 510 hlasů.