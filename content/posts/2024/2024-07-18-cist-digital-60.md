---
title: "číst.digital/60: Náš projekt Digitální inkluze je nejlepší v Evropě |
  Přijďte na naše 5. narozeniny"
author: jakub.holzer
tags:
  - cesko-digital-obsah
cover: https://assets.cesko.digital/208830a6.png
date: 2024-07-18-12-42
slug: cist-digital-60
description: "Sláva! V celoevropské soutěži EDSA 2024 zvítězila naše Digitální
  inkluze včetně příručky Pomáháme.Digital. Slavit budeme i 5. narozeniny
  Česko.Digital! V plném nasazení jsme i o prázdninách: podívejte se, jak občané
  hodnotí digitální služby státu a mrkněte, koho aktuálně v Digitálním
  partnerství hledáme. Do podzimního běhu kurzu Nezisk Digital hledáme ještě
  několik průvodců a průvodkyň a tech konzultantů a konzultantek. Jako
  organizace se už můžete hlásit do jeho jarního běhu. A jestli nám fandíte,
  nominujte nás do Křišťálové Lupy 2024!"
lang: cs
---
## Vyhráli jsme! Naše Digitální inkluze získala 1. místo v soutěži Evropské komise

Minule jsme psali o postupu do finále a teď můžeme bouchat šampaňské! První místo v mezinárodní soutěži Evropské komise [The European Digital Skills Awards 2024](https://digital-skills-jobs.europa.eu/en/latest/news/who-are-winners-european-digital-skills-awards-2024) bere náš projekt Digitální inkluze včetně příručky Pomáháme.Digital, která zvyšuje digitální kompetence sociálních pracovníků a pracovnic a jejich klientů. V kategorii Digital Upskilling @ Work jsme za sebou nechali 65 dalších týmů z celé Evropy.

foto

Příručce Pomáháme.Digital se zatím daří skvěle. Máme už přes 140 registrovaných uživatelů a uživatelek a zájem o proškolení už projevily i velké organizace jako Armáda spásy, Charita ČR nebo Člověk v tísni. Chcete se stát větší oporou svým klientům? [Přihlaste se na nejbližší online školení příručky](https://docs.google.com/forms/d/e/1FAIpQLSdcYjIodaIb44at40KPQoslllsph7NlEMSV4T22eyYisIVptw/viewform) Pomáháme.Digital dne 30. 7. Nově také [hledáme dobrovolného UX/UI designéra či designérku](https://app.cesko.digital/opportunities/reckg5kJk2HzSltCR) se znalostí CSS i [sociální pracovníky a pracovnice](https://app.cesko.digital/opportunities/rec4SLNodS0SwKPaf), které by bavilo konzultovat (a)nebo spolu s námi vytvářet další návody pro příručku.

\> [Hlásím se na školení!](https://docs.google.com/forms/d/e/1FAIpQLSdcYjIodaIb44at40KPQoslllsph7NlEMSV4T22eyYisIVptw/viewform)

## Oslavte s námi 5 let Česko.Digital!

26. srpna 2024, 17:00-22:00\
offline, [STVR Scroll Bar](https://www.google.com/maps/place//data=!4m2!3m1!1s0x470b94ed1e43b9cf:0x3e590144c34e1351?sa=X&ved=1t:8290&ictx=111), Praha

Máme narozeniny a chceme je oslavit s vámi! Pojďte se vidět naživo, popovídat si a seznámit se novými členkami a členy komunity. Čeká vás i shrnutí toho hlavního, co se nám v Česko.Digital povedlo, jak jsme se za tu dobu proměnili a taky přehled našich aktuálních aktivit a možností vašeho zapojení. [Registrujte se](https://airtable.com/appzzeZuZPAlDmgNl/shrfyic0IXYEwS6ZY) a doražte!

## Digitální služby státu od vás dostaly trojku

[Průzkum spokojenosti s digitálními službami státu](https://docs.google.com/presentation/d/1K1xkxKLcjEa_VYtl-n5ym8m1kvoB9GoXW_TS2e2JUTc/edit#slide=id.g2e87c7e8872_0_6) mezi občany, firmami a dalšími aktéry je jedním z výstupů našeho projektu Digitální Partnerství, který jsme spustili před dvěma měsíci. Co vše jsme zatím stihli, co chystáme  a jak se můžete zapojit vy? [Pusťte si záznam naší první showcase](https://youtu.be/6Kyd3Cst4Xk).

Stále také hledáme posily do týmu. Přidejte se k nám v roli [analytika či analytičky](https://app.cesko.digital/opportunities/rec8eIQ29qnP53GwM) a pomozte nám zmapovat stávající systém, ve kterém digitální služby vznikají. Pro výzkum hledáme [výzkumníky a výzkumnice](https://app.cesko.digital/opportunities/recA1Gf2HDOCBmVxH). A pokud jimi nejste, budeme rádi, když s námi budete sdílet své znalosti a zkušenosti s digitálními službami: přidejte se k respondentům našeho průzkumu a [vyplňte tento formulář](https://airtable.com/app8N3Mk33MCxMuUk/pagPFrHfyxotQm1dA/form).

[Podívám se na showcase Digitálního partnerství](https://youtu.be/6Kyd3Cst4Xk)

Pro NNO

## 8 neziskovek se díky nám naučilo, jak pracovat efektivněji

92 ze 100 bodů - to je slušné hodnocení, nemyslíte? Je to průměrný počet bodů za přínos, který dostal náš online kurz Nezisk Digital po konci svého jarního běhu od zúčastněných neziskovek i průvodců a průvodkyň. Podívejte se na videomedailonky s  jejich pozitivními dojmy z kurzu.

Pro podzimní běh kurzu, který startuje začátkem září, stále hledáme [průvodce a průvodkyně](https://app.cesko.digital/opportunities/recP8PO9DhSXwERTr) i [tech konzultanty a konzultantky](https://app.cesko.digital/opportunities/recGLCcg5xF0wsi5e). Nemusíte nic vymýšlet, vše máme připravené. Bude vás to bavit, protože uplatníte to, v čem jste dobří, získáte nové zkušenosti i vhled do nového prostředí a potkáte partu skvělých průvodců a průvodkyň, se kterými se můžete vzájemně učit. A to hlavní: konkrétní neziskovce pomůžete pracovat efektivněji.

## Chcete ve své neziskovce pracovat mnohem efektivněji?

Hlaste se do jarního běhu online kurzu Nezisk Digital!\
duben-červen 2025

\> [Přihlásit se](https://airtable.com/appBMJcLnBva02IEy/shrlymCJWH9WCdGRq)

Veřejná správa

## Úředníci a úřednice dorazili na Jatka

Děkujeme, že jste přišli na 4. ročník Festivalu kreativní byrokracie. 330 z vás si užilo hlavní program se skvělými speakery a panelovými diskuzemi, 15 plně obsazených workshopů a třetina z vás vydržela až na večerní party s úřednickou kapelou Rare Footage a DJ Ventolinem. Udělalo nám radost, že jste se nebáli sdílet své zkušenosti na úřednickém barcampu nebo představili své projekty na Let's go public. Pokud jste na festivalu byli, řekněte nám prosím, jak se vám to letos líbilo!

[Dám zpětnou vazbu](https://airtable.com/appzzeZuZPAlDmgNl/shr5mGAg94SiwXTtg)

[](https://airtable.com/appzzeZuZPAlDmgNl/shr5mGAg94SiwXTtg)\
Záznamy přednášek i textové souhrny některých bodů programu máme [na blogu](https://blog.cesko.digital/2024/07/probehl-ctvrty-rocnik-festivalu-kreativni-byrokracie).\
Fotky si prohlédněte [tady](https://foto.cesko.digital/Festival-kreativni-byrokracie-2024).



## iDNES píše: Digitální dovednosti lidí posílí příručka Pomáháme.Digital

Abychom pomohli co největšímu počtu digitálně ohrožených a vyloučených, školíme zaměstnané v sociálních službách. I v neziskovkách a sociálních službách totiž s digi dovednostmi bojují. „Pokud jim pomůžeme, naučí se efektivněji využívat například on-line služby státu při pomoci svým klientům," říká v článku na iDNES.cz naše Lujza Kotryová.

[Přečtěte si to celé](https://www.idnes.cz/zpravy/domaci/digitalni-dovednosti-lidi-mohou-posilit-socialni-pracovnici-pomuze-jim-prirucka.A240615_090621_domaci_vank)

# Digitální jednohubky

## Pomáháme.Digital nově radí, jak na Telegram a Signal

Do naší příručky přibyly 4 nové návody: [Jak využít Telegram v komunikaci s klienty](https://www.pomahame.digital/course/view.php?id=101), [Jak zabezpečit klienty na Telegramu](https://www.pomahame.digital/course/view.php?id=102), [Jak využít Signal v komunikaci s klienty](https://www.pomahame.digital/course/view.php?id=103)  a  [Jak zabezpečit klienty na Signalu](https://www.pomahame.digital/course/view.php?id=104).

## Náš CEO Jan Kotara promluvil na konferenci Digitální Česko

Digitalizace je pro Česko zásadní příležitostí, díky které se můžeme posunout mezi nejrozvinutější státy světa. Tradičně k tomu pomáhá i mezinárodní konference Digitální Česko, kde své postřehy přednesl i ředitel Česko.Digital Jan Kotara. Ten i přes spoustu rezerv v současném stavu digitalizace vidí v posledních pěti letech velký posun k lepšímu (a bude zásadní udržet tento trend i po příštích volbách). Zdůraznil, že digitální transformace spočívá především v transformaci našeho myšlení o tom, jak můžeme využívat potenciál digitálních technologií pro lepší život. A jako stejně klíčovou podmínku uvádí i schopnost občanů tyto digitální služby využívat. Jeho celou řeč si můžete pustit [TADY](https://www.youtube.com/watch?v=GPuMC80Jba8).

## Křišťálová Lupa 2024

Pokud vám dává smysl to, co děláme, [nominujte nás a naše projekty do Křišťálové Lupy](https://kristalova.lupa.cz/nominace/).  Nominace jsou otevřeny do 16. srpna 2024. Soutěž každý rok oceňuje nejoblíbenější a nejzajímavější online projekty a služby.

# Nejbližší akce

## 5. narozeniny Česko.Digital

26. srpna 2024, 17:00-22:00
offline, [STVR Scrollbar](https://www.google.com/maps/place//data=!4m2!3m1!1s0x470b94ed1e43b9cf:0x3e590144c34e1351?sa=X&ved=1t:8290&ictx=111), Praha

Chceme to oslavit s vámi! Pojďte se vidět naživo, popovídat si a seznámit se novými tvářemi. Čeká vás i shrnutí toho, co se nám povedlo, jak jsme se proměnili a taky přehled našich aktuálních aktivit a možností vašeho zapojení.

[Dejte nám vědět, že přijdete](https://airtable.com/appzzeZuZPAlDmgNl/shrfyic0IXYEwS6ZY)

## Efektivnější neziskovky? Využijte naše data i zkušenosti z projektu Nezisk Digital

12. září 2024, 09:00--10:30\
online

V kurzu Nezisk Digital provázíme neziskové organizace digitální transformací a odemykáme jejich plný potenciál. Výzkum, metodika, pilotní i jarní běh kurzu jsou za námi a my vám rádi [nasdílíme naše dosavadní výsledky, dobrou praxi, zajímavá data i cenné informace a také vám nabídneme zapojení](https://app.cesko.digital/events/nezisk-digital-showcase-24-1).

\
[Registrujte se](https://airtable.com/appBMJcLnBva02IEy/shr7e5GpqzKrYFvII)
