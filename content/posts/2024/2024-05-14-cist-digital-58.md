---
title: "číst.digital/58: Hledáme neziskovky i průvodce*průvodkyně do našeho
  podzimního kurzu Nezisk Digital | Open source v české veřejné správě boduje "
author: jakub.holzer
tags:
  - newsletter
cover: https://data.cesko.digital/newsletter/58/cover58.png
date: 2024-05-14-05-38
slug: cist-digital-58
description: Do online kurzu Nezisk Digital nabíráme dobrovolné
  průvodce*průvodkyně i účastníky* účastnice mezi neziskovkami. V dubnu jsme
  spolupořádali mezinárodní Czech Open Source Policy Forum 2024 a náš projekt
  Digitální inkluze se opět objevil v médiích. A abyste se v našich tématech
  rychleji zorientovali, přidáváme štítky, pro koho jsou příspěvky primárně
  určeny.
lang: cs
---
> ## \| Pro veřejnou správu

## Czech Open Source Policy Forum 2024: byli jsme u toho

V dubnu jsme v Brně spolupořádali **mezinárodní konferenci Open Source Policy Forum 2024**. Tvůrci politik, technologové a zastánci otevřeného softwaru z celého světa tu diskutovali o **budoucnosti open source technologií ve státní správě a samosprávě**.\
\
Panelovou **diskuzi** se 4 expertními hosty a tématem **„Jak mohou komunity pomoci státu k větší adopci open source řešení“** tu moderovala naše Veronika Quek. Celou si ji můžeš pustit ze **[záznamu](https://www.youtube.com/live/5wVKoQsu-Zo?feature=shared&t=22222)**. A pro zajímavost: na open source řešeních už běží i Portál občana a Národní webový design systém. Česko je jedním z open source lídrů ve státní správě v celé EU a přímo na konferenci započala svou činnost i česká kancelář OSPO (Open Source Program Office).

> ## \|﻿ Pro neziskové organizace

## Kurz Nezisk Digital – průvodci*průvodkyně i neziskovky, hlaste se

V online kurzu Nezisk Digital **učíme neziskovky, jak vyladit jejich vnitřní procesy, aby získaly více času na své poslání a klienty**. Aktuální účastníci a účastnice jarního běhu mají za sebou první část kurzu. Co si z první čtvrtiny odnášejí?

* *„Skvělý výběr průvodkyně – má opravdu nadhled nad našimi problémy.“*
* *„Nevěřila jsem řešení, které nám průvodkyně navrhla, ale odezva od klientů byla pozitivní!“*
* *„Pořádně jsme si nad tím sedli a identifikovali naše slabiny i skutečné potřeby.“*

Další 12dílný online kurz startuje 9. září 2024. Je bezplatný a tvé organizaci ho připravíme přesně na míru. **[Přihlas svou NNO](https://airtable.com/appBMJcLnBva02IEy/shrlymCJWH9WCdGRq)** (tentokrát ze sociální oblasti) **nejpozději do 5. června 2024**, nebo se k nám **[přidej jako průvodce*průvodkyně](https://app.cesko.digital/opportunities/recP8PO9DhSXwERTr)** a proveď jednu z organizací digitální transformací. Vše o průvodcování ti rádi povíme i na **[online setkání 30. 5.](https://app.cesko.digital/events/predstaveni-kurzu-nezisk-digital-mentorum)**

> *„Jsem ráda, že si mohu vyzkoušet jiný typ spolupráce než v klasickém byznys světě. Velkou přidanou hodnotu vidím ve sdílení zkušeností s ostatními průvodci, od nichž se můžu učit.“*
>
> ![](https://data.cesko.digital/newsletter/58/pavla-radkova.png)
>
> Pavla Řádková, průvodkyně kurzem Nezisk Digital

## **Česko.Digital opět v médiích**

Velká část české populace je digitálně ohrožená, nebo přímo vyloučená a to má své negativní důsledky na kvalitu života těchto lidí. Článek na iDNES **využívá data i persony naší Digitální inkluze a cituje i naše kolegyně Lujzu Kotryovou a Veroniku Quek**.

**\> [Přečtu si to celé](https://www.idnes.cz/zpravy/domaci/digitalni-gramotnost-cesi-problemy-datove-schranky-bankovni-identita.A240416_103232_domaci_nema)**

> *„U mladých je vyloučení velkou překážkou při získání vzdělání, kdy už se předpokládá, že každý student nebo žák může vypracovávat úkoly na počítači nebo si dohledat informace na internetu. Také většina kybernetických podvodů cílí právě na tyto lidi, na které to může mít drastické ekonomické i sociální dopady.“*
>
> ![](https://data.cesko.digital/newsletter/58/lujza-kotryova.png)
>
> **Lujza Kotryová,** designérka projektu Digitální inkluze

# Nejbližší akce

## Nezisk Digital: vše o podzimním kurzu a proč se do něj zapojit (Q&A)

\> 29. května 2024, 9:00–10:00, online

Poslechni si všechny **podrobnosti o našem kurzu**, kde se neziskovky aktivně učí, jak získat více času na své poslání. Hodinka praktických informací o přípravě, modulech kurzu, průvodcích, přiznané podpoře de minimis a tvých dotazů!

**\>﻿ [Počítejte se mnou!](https://app.cesko.digital/events/nezisk-digital-podzimni-kurz-QA)**

## Nezisk Digital: Představení kurzu zájemcům*zájemkyním o průvodcování

\> 30. května 2024, 17:00–18:00,online 

Chceš pomoci neziskovkám zefektivnit jejich práci, aby mohly trávit více času s klienty? **Staň se jedním z průvodců*průvodkyň na jejich nové digitální cestě.** Vše už jsme pro tebe připravili a [takhle si tě představujeme](https://app.cesko.digital/opportunities/recP8PO9DhSXwERTr).\
\
**\>﻿ [To zní zajímavě](https://app.cesko.digital/events/predstaveni-kurzu-nezisk-digital-mentorum)**

## Showcase #4 Digitální inkluze

\> 30. května 2024 od 9:00, online

Představíme právě vznikající **online příručku Pomáháme.Digital**. Je určená pro rozvoj digitálních kompetencí nejen sociálních pracovníků*pracovnic, kteří je pak můžou předávat svým klientům.

**\>﻿ [Něco pro mě!](https://app.cesko.digital/events/showcase-digitalni-inkluze-4)** 

## Event Nezisk Digital #2

\> 13. června 2024, 09:00–10:30 online  

Chceš vyladit práci ve své neziskovce tak, aby vše běželo jako po drátkách? **Účastníci*účastnice kurzu Nezisk Digital ti nasdílejí své zkušenosti z jeho průběhu**: jaké si s pomocí průvodců zvolili nástroje pro řešení svých problémů a jak se jim daří začlenit je do svého každodenního fungování.

**\>**﻿ **[Nenechám si ujít](https://app.cesko.digital/events/event-nezisk-digital-24-2)**

## Rezervuj si místo na Festivalu kreativní byrokracie 

\> 1﻿7. června 2024, Jatka78

**Kreativní státní správa** vedená zdravým rozumem a dobrou vůlí se sama neudělá! 4. ročník **[Festivalu kreativní byrokracie](https://creativebureaucracy.cz/)** se odehraje 17. 6. v Jatka78, ale už **teď radši běž pro vstupenky**! Na akci plné přednášek, speakerů, workshopů, afterparty a kolegů stejné krevní skupiny určitě nechceš chybět!\
\
**\>﻿ [Pro vstupenky!](https://connect.boomevents.org/cs/event/1013b185-03c0-43ee-bee9-fadfeb47b380/order)**

# Hledáš pomoc nebo radu pro svou organizaci? Poptej se na Tržišti!

**\> [M﻿rkni na Tržiště](https://diskutuj.digital/c/trziste/5)**

# Diskutuj o digitalizaci Česka!

Digitální transformace státu, nástroje, inovace i podpultovky. Pojď se s námi bavit o všem, co souvisí s digitální budoucností Česka, která prospěje veřejné správě, nezisku i byznysu.

**Aktuální a nejžhavější témata:**

### Jak řešíte bezpečnost v menším týmu?

Bezpečnost je trochu jako správná životospráva – všichni tak nějak vědí, co by měli dělat, ale trochu to bolí, tak často radši nedělají nic...

**\> [Pokračuj v diskuzi](https://diskutuj.digital/t/jak-resite-bezpecnost-v-mensim-tymu/378)**

### Kuchařky bez domova hledají pomoc s nastavením a/nebo granty Google Ads

Sociální podnik [Kuchařky bez domova](https://kucharkybezdomova.org/) by moc rád zlepšil propagaci svých udržitelných, přírodě i lidem prospívajících cateringů pomocí Google Ads...

**[\> ﻿Nabídni pomoc](https://diskutuj.digital/t/uzitecne-tipy-od-daly-musila-pro-praci-s-notion/350/1)**

# Příležitosti k zapojení

Připoj se k neziskové organizaci s největší komunitou expertních dobrovolníků, zástupců neziskových organizací, veřejné správy a byznysu v Evropě. Všechny pozice najdeš na našich stránkách.

**[\> Nakoukni na Příležitosti k zapojení](https://app.cesko.digital/opportunities)**

# Děkujeme, že tě baví číst.digital!

C﻿hceš, aby ti náš newsletter chodil přímo do e-mailové schránky? [Přihlas se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).