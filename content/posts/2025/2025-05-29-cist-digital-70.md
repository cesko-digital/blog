---
title: "číst.digital/70: Služby.Digital na konferenci ISSS | Testujeme model
  digitální vyspělosti neziskovky | Kurz Nezisk.Digital hledá expertní
  dobrovolnictvo"
author: jakub.holzer
tags:
  - newsletter
cover: https://assets.cesko.digital/c1dcb357.png
date: 2025-05-29-10-12
slug: cist-digital-70
description: Vítejte u toho nejnovějšího z Česko.Digital!   Podzimní kurz
  Nezisk.Digital uzavřel přihlášky, stále ale hledáme tech-expertstvo a
  průvodcovstvo. Nejste to vy? Máme první verzi modelu digitální vyspělosti
  neziskovky. Zjistěte, jak na tom jste! O cílech i aktuálních zjištěních v
  projektu Služby.Digital jsme mluvili na konferenci ISSS. A do téhle party
  hledáme UX/Service designera*designerku!
lang: cs
---
### audioverze newsletterů na [poslouchat.digital](https://poslouchat.digital)

- - -

## Propagujeme Služby.Digital

V pondělí 12. 5. jsme představili Služby.Digital na ISSS – konferenci o eGovernmentu a digitalizaci. Mluvili jsme o našich cílech, našem výzkumu se STEM mezi firmami, ale i politiky, samosprávami či dodavateli služeb o jejich představě o digitálním státě. Zmínili jsme naši analýzu podceněného managementu kvality digitálních služeb státu i chystaná doporučení pro vládu. Naše 13min vystoupení si můžete přehrát jako [audio](https://poslouchat.digital) nebo pročíst ve formě [prezentace](https://www.sluzby.digital/#media).

Příští měsíc nás potkáte na [Innovations United](https://innovationsunited.cz) (3.–4. 6.) a [Festivalu kreativní byrokracie](https://creativebureaucracy.cz) (19. 6.), který spolupořádáme.

👉 Máte zkušenost se sběrem zpětné vazby uživatelů v oblasti digitalizace veřejných služeb?\
📬 Ozvěte se Blance na [blanka.soulava@cesko.digital](mailto:blanka.soulava@cesko.digital)

Kolem Služby.Digital se také rodí komunita sledujících, spolupracovníků či partnerů. Chcete se také přidat? [Nechte nám na sebe kontakt, ozveme se!](https://airtable.com/app8N3Mk33MCxMuUk/shrztLCZYDebyxSPv)

- - -

## 🎯 UX/Service designer*ka wanted! Pojď s námi zlepšovat digitální služby státu

V projektu Služby.Digital hledáme zkušeného UX/Service designera nebo designerku se strategickým přesahem, který*á přispěje ke konkrétním systémovým změnám v oblasti digitálních služeb státu. Nečeká tě žádné vytváření šuplíkových dokumentů – ale smysluplná práce s dopadem.

📍 Remote + občas Praha\
🤝 OSVČ + férové ohodnocení\
✨ červenec–říjen (s teoretickou možností pokračovat)

👉 [Mrkni na podrobnosti a ozvi se Honzovi](https://app.cesko.digital/opportunities)

- - -

## Digitální transformace nezisku

Společně s expertstvem (přidejte se!) jsme dokončili první a zatím stále zkušební verzi **Modelu digitální vyspělosti neziskovky**. Díky modelu si může každá organizace **zmapovat aktuální stav vlastní digitální vyspělosti a získat konkrétní doporučení**, jak se posunout dál.

S následující ostrou verzí nás už brzy čeká slušná výzva: chceme, aby si model vyplnilo 1 000 neziskovek! Díky tomu pochopíme reálný stav a potřeby neziskových organizací, které pak můžeme tlumočit nadacím, donorům, ministerstvům, státní správě, ale i poskytovatelům produktů, služeb a vzdělávání v oblasti digitalizace. V ideálním případě je naše zjištění motivují ke zlepšování kvality i kvantity podpory, kterou českému nezisku poskytují. Naší ambicí je **zprostředkovat každé neziskové organizaci v oblasti digitalizace přesně takovou pomoc a podporu, jakou zrovna potřebuje**.

👉 Chcete pomocí modelu zjistit, jak na tom vaše organizace je? Beta verzi modelu jsme přetavili do online dotazníku, který si už teď můžete vyplnit.\
👉 Znáte kohokoli, kdo by dotazník mohl dostat k jakýmkoli neziskovkám?\
\
📬 Pište prosím Matějovi na [matej.malecha@cesko.digital](mailto:matej.malecha@cesko.digital)\
[Více o průzkumu digitální vyspělosti nezisku 2025](https://www.cesko.digital/projekty/nezisk-digital)

- - -

## Kurz Nezisk.Digital – výsledky a inspirace

Jak to zařídit, abyste ve vaší neziskovce nepálili čas a energii na zbytečnostech a vše šlo o poznání snáz? To vám koncem dubna na prvním Otevřeném setkání ukázali účastníci a účastnice našeho [online kurzu Nezisk.Digital](https://www.cesko.digital/projekty/nezisk-digital/kurz-nezisk-digital). Odhalili vám slabá místa i potřeby své organizace a představili, jaké oblasti mají v plánu digitalizovat. Připojte se na pokračování a získejte jejich know-how a kopu inspirace!

💻 **Otevřené setkání Nezisk.Digital: Výsledky a inspirace**\
[4. 6. (první skupina)](https://app.cesko.digital/events/event-nezisk-digital-jaro2025-4_6) \
a/nebo [6. 6. (druhá skupina)](https://app.cesko.digital/events/event-nezisk-digital-jaro25_6_6)\
📍 online na Google Meet\
👉 [Registrujte se na setkání](https://app.cesko.digital/events)

Tentokrát vás zástupci*zástupkyně neziskovek seznámí s digitálními nástroji, kterými se rozhodli své potíže řešit. Poví, jak si je s pomocí vlastních průvodců*průvodkyň a tech-konzultantů*konzultantek vybrali a nastavili a případně, jak se jim daří začlenit je do svého každodenního fungování.

- - -

## 🔍 Hledáme tech-expertky i průvodce pro podzimní kurz

Chcete podpořit neziskovky na jejich cestě digitální i organizační transformace a odnést si spousty plusů i pro sebe? **Do podzimního kurzu hledáme další dobrovolné** [průvodce*průvodkyně](https://app.cesko.digital/opportunities/recP8PO9DhSXwERTr) a také [tech-experty*expertky](https://app.cesko.digital/opportunities/recGLCcg5xF0wsi5e). Kurz probíhá online a veškeré materiály od nás dostanete předem připravené. Tak to pojďte zkusit!

- - -

## Festival kreativní byrokracie 2025: Schopné instituce → Silná demokracie

Potřebujeme schopné instituce, které vysekají Česko z byrokratické džungle. Takové, které budou psát srozumitelně, digitální služby budou fungovat a úřední přepážky se promění v otevřené recepce. A hlavně: potřebujeme veřejnou správu, které věříme.

Festival kreativní byrokracie letos spolupořádáme už popáté – vytváříme prostor pro všechny, kdo věří, že stát může fungovat lépe.

📬 Máte nápad na program nebo byste se chtěli zapojit? Ozvěte se Lukášovi na [produkce@byro.works](mailto:produkce@byro.works)

📆 19. června v Kampusu Hybernská v Praze\
👉 Workshopy, panely, diskuse i letní atmosféra\
🎫 [Vstupenky a program](https://creativebureaucracy.cz)

- - -

## Nejbližší akce:

4.6.: Otevřené setkání Nezisk.Digital: Výsledky a inspirace (první skupina)\
6.6.: Otevřené setkání Nezisk.Digital: Výsledky a inspirace (druhá skupina)\
17.6.: Zakončení kurzu Nezisk.Digital s účastnictvem a expertstvem\
18.6.: Setkání Služby.Digital – zástupci byznysu, veřejné správy i nezisku a téma kvalita digitálních služeb státu\
19.6.: Festival kreativní byrokracie

[Více info a registrace na stránkách Česko.Digital.](https://app.cesko.digital/events)

- - -

## Diskutujte s námi o digitalizaci Česka!

Digitální transformace státu, nástroje, inovace i podpultovky. Pojďte se bavit o všem, co souvisí s digitální současností i budoucností Česka.

**Aktuální témata na Diskutuj.Digital:**

[Libůstka: Aplikace Lidový rozpočet](https://diskutuj.digital/t/lidovy-rozpocet)\
Mrkněte na příjmy a výdaje státního rozpočtu. Kolik každý z nás zaplatí za armádu, školství nebo IZS?

[Pomoc: kodér Wordpressu pro nový web Spolu dětem](https://diskutuj.digital/t/hledame-wordpress-pro-spolu-detem)\
Neziskovka Spolu dětempodporující děti v dětských domovech by uvítala vaši pomoc.

- - -

## Volné pozice v Česko.Digital

Pro dobrovolnice i profíky\
na pár hodin i na full time

**\> [Není mi to volné](https://app.cesko.digital/)**

- - -

### Děkujeme, že vás baví číst.digital!

Chcete, aby vám tento newsletter chodil do e-mailové schránky? [Přihlaste se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9). Máme i jeho [audioverzi](https://poslouchat.digital/).

Dávají vám naše aktivity smysl? Moc nám pomůžete, když je budete sdílet dál. 

Děkujeme a digitálu zdar!
