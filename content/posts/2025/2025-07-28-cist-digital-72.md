---
title: "🔵 číst.digital/72: Výzkum digitalizace státu na vládě | Hledáme experty
  pro workshopy, kurz i na AI | Případovka organizace Blízký soused"
author: jakub.holzer
tags:
  - newsletter
cover: https://assets.cesko.digital/8110ea3b.png
date: 2025-07-28-11-45
slug: cist-digital-72
description: 👋 Vítejte u novinek z Česko.Digital!   Aktuální počasí vyzývá spíš
  k válení se u vody (taky provozujeme), ale neleníme. Přímo na jednání vlády
  jsme představili výsledky našeho výzkumu o kvalitě digitálních služeb státu.
  Hledáme experty a expertky na workshopy, do kurzu Nezisk.Digital i na AI
  asistenta pro neziskovky. Taky přidáváme první případovku z loňského běhu –
  Blízký soused díky digitalizaci dosáhl v terénní práci z Plzně až do Děčína!
lang: cs
---
### [](https://poslouchat.digital)Digitalizace státu jako politická priorita

V červenci jsme přímo na **jednání vlády představili první výsledky výzkumu** **Služby.Digital**, na kterém se podílíme s výzkumným ústavem STEM. Dosud nejkomplexnější výzkum ukazuje na největší bariéry pro rozvoj digitálních služeb státu a odhaluje rozdíly mezi očekáváním a zkušenostmi občanů i firem. Teď pracujeme na konkrétních doporučeních, která chceme představit ještě před volbami.

Přes léto analyzujeme aktuální stav digitalizace, **získáváme zpětnou vazbu od digitálních zmocněnců** a ladíme návrh metriky pro měření kvality služeb. Naší ambicí je, aby doporučení nezůstala jen na papíře, ale stala se součástí vládní agendy – a to napříč politickým spektrem.  

📜 [Podrobnosti najdete v naší tiskové zprávě.](https://blog.cesko.digital/2025/07/tz-sluzby-digital-jednani-vlady)

- - -

## Hledáme experta na AI asistenty a agenty

Abychom mohli efektivněji pomáhat neziskovým organizacím se správou a rozvojem jejich digitální infrastruktury, zvažujeme vytvoření k tomu určeného AI asistenta. Než se pustíme do konkrétních kroků, chceme zmapovat, co je dnes v oblasti AI asistentů a agentů reálné.

Sháníme proto někoho s **praktickými zkušenostmi s vývojem AI řešení, kdo se vyzná v různých možnostech a úskalích**. Zajímá nás především, co obnáší vývoj a provoz takového asistenta v praxi, jaké jsou technické a provozní nároky, a jak realisticky nastavit očekávání.

👉 Pokud jste to vy a měli byste chuť se s námi podělit o své poznatky, **ozvěte se na Matějovi na [matej.malecha@cesko.digital](mailto:matej.malecha@cesko.digital)**. Jde o jednorázovou konzultaci bez nároku na honorář.

- - -

## 🦸 Staňte se expertem na našich workshopech pro neziskovky

Na září připravujeme tři online workshopy zaměřené na digitalizaci v neziskových organizacích. Hledáme odborníky a odbornice, kteří by nasdíleli své praktické zkušenosti a pomohli neziskovkám najít cestu k efektivnějšímu fungování.

Workshopy budou o **měření dopadu a efektivity práce, elektronickém schvalování, propojení nástrojů a automatizaci procesů, návratnosti digitálních investic a systematickém zlepšování**. Jako expert*ka byste na začátku představili tři klíčová témata, komentovali praktické případy od neziskovek a odpovídali na otázky účastníků.

Termíny nastavíme podle vašich možností. Počítáme s přípravou okolo 2 hodin a samotnou účastí na 2h online setkání. Účast je bez honoráře, ale s možností navázat další spolupráci podle vzájemné dohody.

👉 Máte-li zájem nebo chcete vědět více, **napište Matějovi na [matej.malecha@cesko.digital](mailto:matej.malecha@cesko.digital)**.

- - -

## Případovka: Blízký soused – Digitalizace jako cesta ke klientovi

Digitalizace nemusí být jen o nástrojích – může znamenat **větší samostatnost týmu, lepší služby pro klienty a růst tam, kam by se organizace dřív nedostala**. V případě plzeňské neziskovky Blízký soused klidně až do Děčína! Podívejte se, jak díky [kurzu Nezisk.Digital](https://nezisk.digital) zvládli svou digitální transformaci, která změnila jejich fungování od základů.

Zavedli jednotné nástroje, zefektivnili komunikaci a dali větší důvěru lidem v terénu. Výsledkem je **větší klid v práci s dětmi, méně chaosu a více sebevědomí**.

> „Když dneska kolegyně přes Teamsy říká ‘jojo, to už umíme’, vidím na ní tu radost,“ říká místopředsedkyně Pavla.

📖 [Celá případovka Blízkého souseda](https://blog.cesko.digital)

- - -

## 💪 Staň se tech-expertem*tech-expertkou pro neziskovky!

Chceš pomáhat neziskovkám zjednodušit práci pomocí digitálních nástrojů? Do podzimního běhu kurzu Nezisk.Digital právě **hledáme tech-experty a tech-expertky na MS365 nebo Google Workspace**. Tvým úkolem bude pomáhat organizacím s analýzou jejich potřeb, doporučit a otestovat vhodné nástroje (třeba Google Sheets, SharePoint nebo Copilot), nastavit pilotní řešení a pomoci jim s prvními kroky.

Stačí, když se orientuješ v digitálních technologiích, umíš srozumitelně vysvětlit technické řešení a máš cit pro specifické potřeby neziskovek.\
Kurz běží od září do půlky prosince, zabere ti zhruba 3 hodiny týdně a my ti poskytneme všechny potřebné materiály. 100 % expertního dobrovolnictva z jarního kurzu by svou roli doporučilo dál. **[Třeba jako Jirka.](https://www.instagram.com/p/DL7nNRLNfAI/)** Tak nečekej a ozvi se nám!

👉 Pokud se chceš dozvědět víc, [klikni na detail inzerátu](https://app.cesko.digital/opportunities/recGLCcg5xF0wsi5e) nebo **napiš Romaně na [romana@cesko.digital](mailto:romana@cesko.digital)**. Anebo se rovnou přihlas.

- - -

## Fotky z festivalu kreativní byrokracie

Minule jsme je slibovali, tady jsou!\
📷 [Kuk!](https://cesko.digital/blog/2024/07/fotky-festival-kreativni-byrokracie-2024)

- - -

## Hledáte pomoc nebo radu pro svou organizaci?

🎯 [ZAMIŘTE NA NAŠE TRŽIŠTĚ](https://trziste.diskutuj.digital/)

- - -

## Diskutujte s námi o digitalizaci Česka!

Digitální transformace státu, nástroje, inovace i podpultovky. Pojďte se bavit o všem, co souvisí s digitální současností i budoucností Česka.

**Aktuální a žhavá témata na fóru [Diskutuj.Digital](https://diskutuj.digital):**

### 💬 Tipy k budování komunit nejen na Slacku

Jak nastavit onboarding, moderování i platformu pro fungování online komunity?\
Honza sdílí své zkušenosti s vedením Slack komunity Česko.Digital – bez obalu, prakticky a otevřeně. Postřehy o tom, co funguje, co ne, i jaké jsou alternativy ke Slacku.

> [KOUKNU](https://diskutuj.digital/t/tipy-k-budovani-komunit-na-slacku-i-jinde/1411)

### 🛠 Jak v organizaci zlepšujete procesy a sdílíte dobrou praxi v práci s nástroji?

Ve stresu a rutině často opakujeme zbytečně složité věci.\
V jedné malé neziskovce se proto rozhodli věnovat procesům vědoměji. Máte taky pravidelný čas na zjednodušování, automatizaci nebo učení se nových nástrojů? Podělte se, jak to děláte vy!

> [DO DISKUZE](https://diskutuj.digital/t/jak-v-organizaci-zlepsujete-procesy-a-sdilite-dobrou-praxi-v-praci-s-nastroji/1397)

- - -

## Volné pozice v Česko.Digital

dobrovolné i profi\
na pár hodin i na full-time

**\> [NENÍ MI TO VOLNÉ!](https://app.cesko.digital/opportunities)**

- - -

### Děkujeme, že vás baví číst.digital!

Chcete, aby vám tento newsletter chodil do e-mailové schránky? [Přihlaste se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).

Dávají vám naše aktivity smysl? Moc nám pomůžete, když je budete sdílet dál. 

Děkujeme a digitálu zdar!
