---
title: "číst.digital/66: Rok 2024 v Česko.Digital | Neziskovky, otestujte si,
  jestli jste připraveni na digitalizaci | Hledáme tech-experty a expertky"
author: jakub.holzer
tags:
  - newsletter
cover: https://assets.cesko.digital/901d2748.jpg
date: 2025-01-22-11-12
slug: cist-digital-66-rok-2024-v-Cesko.Digital-neziskovky-otestujte-si-jestli-jste-připraveni-na-digitalizaci-hledame-tech-experty-expertky
description: Vítáme vás v roce dvacátém pátém! Těšíte se ne na něj? My jsme plní
  očekávání. Náš tým posílí noví kolegové a jako předsevzetí jsme si dali
  vylepšit naše stávající projekty a nastartovat nové. Třeba ten, který by měl
  neziskovkám systematicky pomáhat s jejich úspěšnou digitalizací. Ať se vám (i
  nám) toho co nejvíc povede!
lang: cs
---
## Rok 2024 v Česko.Digital

Je za námi další rok plný velkých změn, krůčků a kroků vpřed. Děkujeme všem, kdo se podíleli na našich projektech a aktivitách v roce 2024 i všem, kdo je šířili dál nebo nám jen drželi palce. Co se nám společně povedlo?

1️⃣ [Příručka Pomáháme.Digital](https://pomahame.digital/) z projektu Digitální inkluze získala 1. místo v European Digital Skills Awards a také dvě stříbra ve Fenix Awards! Hlavně ale pomáhá už 700+ sociálním pracovníkům a pracovnicím digitálně začlenit tisíce ohrožených obyvatel Česka.

2️⃣ [Kurz Nezisk Digital](https://nezisk.digital/): náš mentorovaný online kurz efektivity úspěšně absolvovalo 27 neziskovek ze sociální oblasti. Celkově jeho přínos ohodnotily 92 body ze 100. Z kurzu jsme sdíleli spoustu poznatků a dat, které může kdokoli využít.

3️⃣[ Diskutuj.Digital](http://diskutuj.digital/): naše otevřené diskuzní fórum se pěkně etablovalo a pořád krásně roste. Diskutujeme tu s vámi o eDokladech, digitálních nástrojích, inovacích a všem, co vás z digitálního světa zajímá.

4️⃣ [Festival kreativní byrokracie](https://creativebureaucracy.cz/): přes 330 úředníků a úřednic se sešlo na Jatkách78. Inspirace, přednášky, panely, workshopy i koncert udělaly i tento ročník nezapomenutelným.

5️⃣ [Digitální partnerství](https://www.cesko.digital/projekty/digitalni-partnerstvi/home): propojíme státní sféru, byznys, nezisk a experty, abychom vytvořili podmínky pro vznik těch nejlepších digitálních služeb státu. V roce 2024 máme za sebou první výzkumy, nyní hledáme vedoucího projektu.

6️⃣ [Profily lidí](https://app.cesko.digital/people): v naší aplikaci nově najdete veřejné uživatelské profily lidí, kteří tvoří Česko.Digital. Zjistěte, jaké mají kompetence a propojte se s nimi.

7️⃣ Digitální transformace českého nezisku: začínáme mapovat bariéry a možné pozitivní změny, které by usnadnily digitální transformaci českého nezisku.

Děkujeme, že jste toho všeho součástí!

## Digitální transformace vaší neziskovky?

## Otestujte si, jestli jste připraveni

V českém neziskovém sektoru dlouhodobě chybí finance a lidé, což vede k nižším mzdám, přepracovanosti a nižšímu dopadu aktivit. Jak z toho ven? Nejschůdnější cestu nabízí promyšlené zapojení digitálních nástrojů, které dokáží zautomatizovat spoustu procesů a výrazně tak šetřit čas a peníze – a to i v nezisku.

Než se ale do takové digitální transformace pustíte, je dobré se připravit. Vyžaduje totiž změny nejen v počítačích, ale i v hlavách lidí a v organizaci samotné. Díky našemu testu můžete zjistit, jak jste aktuálně připraveni na digitalizaci vaší neziskovky.

A když zjistíte, že ne (nebudete žádnou výjimkou), nevěste hlavu. V Česko.Digital plánujeme založit  „ekosystém digitální transformace nezisku“. Půjde o spolupracující síť expertních neziskovek, firem, nadací a dalších organizací, které neziskovkám budou koordinovaně nabízet různé formy pomoci a služeb na jejich cestě digitální transformace.

[\> Více na blogu](https://blog.cesko.digital/2025/01/test-pripravenosti-nno-na-digitaliazci)

](https://blog.cesko.digital/2025/01/test-pripravenosti-nno-na-digitaliazci)Pokud vás toto téma a naše související snahy zajímají, přihlaste se k odběru našeho měsíčního newsletteru. Nabídneme vám v něm také výsledky našich výzkumů, ale i příležitosti k vašemu zapojení. 

[\> Chci odebírat newsletter](https://ceskodigital.ecomailapp.cz/public/form/8-0ff8f206695a872edfb6fade7b6458ba)

## Kurz Nezisk.Digital – hledáme tech-expertky a experty

Do jarního online kurzu Nezisk.Digital hledáme dobrovolné [tech-experty a expertky](https://app.cesko.digital/opportunities/recGLCcg5xF0wsi5e), kteří v kurzu pomáhají zúčastněným neziskovkám se zaváděním digitálních nástrojů. Celý kurz je online a naši dobrovolníci ho hodnotí jako skvělou osobní i pracovní zkušenost. Zkuste to taky!

## Digitální jednohubky

**Pomozte zpětnou vazbou vylepšovat digitální služby státu**

Digitální veřejné služby by měly odpovídat skutečným potřebám a očekáváním jejich uživatelů. Proto spolu s Digitální agenturou státu [vytváříme databázi respondentstva](https://app.cesko.digital/projects/uzivatelsky-vyzkum-dia) pro související uživatelské výzkumy. Pokud se chcete podílet na zlepšování digitálních služeb státu, ozvěte se nám! [Hledáme respondety a respondentky](https://app.cesko.digital/opportunities/rec6qixUODj79H88u) z úplně všech sociodemografických skupin. Nejčastěji půjde o individuální online rozhovory či uživatelské testování.

**Nové návody v Pomáháme.Digital**

V naší příručce pro lidi ze sociálních služeb a jejich klienty v prosinci i lednu přibyly nové návody: [Krádež identity na internetu](https://www.pomahame.digital/course/view.php?id=133), na co si dát pozor na [Instagramu](https://www.pomahame.digital/course/view.php?id=134) a [TikToku](https://www.pomahame.digital/course/view.php?id=132), jak na [Portál občana](https://www.pomahame.digital/course/view.php?id=126) a [Datové schránky,](https://www.pomahame.digital/course/view.php?id=127) jak vám a vašim klientům pomohou v knihovnách a [jak řešit sexting](https://www.pomahame.digital/course/view.php?id=129).

## Nejbližší akce

**Digitální transformace nezisku: reálné příběhy, data a příležitosti**

25. února, 9:00–10:30
    online na Google Meet
    Podělíme se o nová data a poznatky z projektu Nezisk.Digital. Zjistíte, jak se půl roku po absolvování kurzu Nezisk.Digital daří osmi neziskovkám v jejich digitální transformaci. Ukážeme vám také nová data o 20 neziskovkách z podzimního běhu. Cokoliv můžete libovolně využít ve svých aktivitách a projektech. [Více informací](https://app.cesko.digital/events/nezisk-digital-showcase-24-1).

[\> Registruji se](https://airtable.com/appBMJcLnBva02IEy/shr7e5GpqzKrYFvII)

**Meetup #5 – Digitální inkluze**

26. února, 18:00 
    offline

Na téhle offline akci si ukážeme, jak se nám daří motivovat sociální pracovníky a pracovnice k využívání digitálních nástrojů v Pomáháme.Digital i pomáhat neziskovkám s digitálním růstem v Nezisk.Digital. To vše díky vám! Dobrovolníkům a dobrovolnicím. Pojďme to oslavit! Více o eventu.

> [Registruji se](https://airtable.com/appzzeZuZPAlDmgNl/shrYtsvhW56mHt8jt)

## Diskutujme o digitalizaci Česka!

Aktuální a nejžhavější témata na diskutuj:

**[Prosba: Doporučte appku pro převod textu na řeč](https://diskutuj.digital/t/doporucte-appku-pro-prevod-textu-na-rec/948)**

Hledám jednoduchou aplikaci, která nahlas přečte jakýkoliv vybraný text v mém PC s Windows (na webu, ale i v destktop aplikacích jako je Slack). Máte s něčím dobrou zkušenost?

**[Nabídka: Bezplatné digi vzdělávání pro NNO a firmy](https://diskutuj.digital/t/projekt-digi-vzdelavani-pro-nno-a-firmy/953)**

Honza Matucha nabízí vzdělávání v rámci IT dovedností podle vašich potřeb (od Excelu až po AI). Projekt je hrazen z evropských dotací a je určen pro firmy i nezisk a jejich zaměstnance. Stále má volné dny, ozvěte se mu.

Volné pozice v Česko.Digital 

Pro dobrovolnice i profíky

na pár hodin i na full time

\>[Není mi to volné](https://app.cesko.digital/)

## Děkujeme, že vás baví číst.digital!

Chcete, aby vám náš newsletter chodil přímo do e-mailové schránky? [Přihlaste se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9).
