---
title: číst.digital/69
author: jakub.holzer
tags:
  - newsletter
cover: https://assets.cesko.digital/ea884b04.jfif
date: 2025-04-16-03-25
slug: cist-digital-69
description: "Vítejte u toho nejnovějšího z Česko.Digital! Jarní kurz
  Nezisk.Digital jede na plné obrátky – zapojíte se do podzimního běhu, ať už
  jako neziskovka, tech-expert nebo průvodkyně?  Novinky se pečou i v naší
  systémové lince projektu Nezisk.Digital a Služby.Digital. I tady se můžete
  zapojit v různých rolích a pomoci nám měnit Česko k lepšímu! "
lang: cs
---
### [audioverze newsletteru → poslouchat.digital](https://poslouchat.digital)

- - -

## Kurz Nezisk.Digital – zamluvte si své místo

**Hledáme expertní dobrovolnictvo i neziskovky**  

Účastníci a účastnice jarního [online kurzu Nezisk.Digital](https://www.cesko.digital/projekty/nezisk-digital/kurz-nezisk-digital) mají čtvrtinu programu za sebou a nově registrované neziskovky už vyhlížejí podzimní běh. Chcete, aby to i ve vaší organizaci konečně šlapalo jako hodinky, a vy tak měli více času na své poslání?

⏰ Neváhejte, pár míst ještě zbývá a **[registrace do bezplatného online kurzu končí už 9. května](https://airtable.com/appBMJcLnBva02IEy/shrlymCJWH9WCdGRq)**!

**Chcete prvně nahlédnout přímo do kurzu?** Pak se připojte na online setkání, kde vám 20 organizací nasdílí své zkušenosti, tipy i „aha momenty“ z kurzu, kterým právě prochází. Jejich know-how můžete využít ve svých organizacích nebo projektech. 
Připojte se na: 

💻 **Otevřené setkání Nezisk.Digital: Procesy a poznatky**, které proběhne 23. 4. a také 25. 4. [Více info a registrace.](http://app.cesko.digital/events)

## Znáte neziskovku, které by náš kurz mohl pomoci?

Budeme rádi, když jí přepošlete náš připravený e-mail s veškerými informacemi, nasdílíte pozvánku na sociální sítě nebo ji vložíte do svého newsletteru.\
📎 [Složka s propagačními materiály](https://drive.google.com/drive/folders/1uszIK2WI1gbA7sIoEreue_2qctDUDuGo)

> Jenom podotýkáme, že podzimní kurz je určen výhradně sociálně zaměřeným organizacím.

## Hledáme tech-expertky i průvodce pro podzimní kurz

Jak vidno, s kurzem jsou spokojeny nejen neziskovky, ale i průvodkyně jako je Lucka i drtivá většina jejích kolegů a kolegyň. Chcete podpořit neziskovky na jejich cestě digitální i organizační transformace a odnést si spousty plusů i pro sebe? 

**Do podzimního kurzu hledáme další dobrovolné [průvodce*průvodkyně](https://app.cesko.digital/opportunities/recP8PO9DhSXwERTr) a také [tech-experty*expertky](https://app.cesko.digital/opportunities/recGLCcg5xF0wsi5e).**

Kurz probíhá online a veškeré materiály od nás dostanete předem připravené. Tak to pojďte zkusit!

## Digitální transformace nezisku

Neziskovému sektoru se snažíme pomoci i změnou celého systému. V minulém měsíci jsme našli hned několik nadšených expertních dobrovolníků a dobrovolnic, se kterými **vytváříme** **model digitální vyspělosti neziskovky**. 

Model by měl sloužit jako diagnostický nástroj, který pomůže organizaci pochopit, v jakém je aktuálně stavu, co jsou její nejakutnější priority a kam až může díky digitalizaci dojít. Jakmile budeme mít hotovou první verzi, model budeme chtít otestovat s několika organizacemi.

🐇 **Pokud máte jako neziskovka chuť a odvahu být „pokusným králíkem“** – a získat díky tomu model v předstihu –, **ozvěte se Matějovi na [matej.malecha@cesko.digital](mailto:matej.malecha@cesko.digital)**

## Služby.Digital míří ke spolupráci se státem

Pokrok a další plány našeho projektu [Služby.Digital](http://https.//sluzby.digital) jsme **představili na jednání Rady vlády pro informační společnost (RVIS)** – hlavního poradního orgánu vlády pro oblast digitálních služeb. Naše vize tu vzbudila velký ohlas, podpořil ji i místopředseda vlády Marian Jurečka.

**Se státem jsme připraveni spolupracovat a už podnikáme první strategické kroky**: 

1. Ve spolupráci se STEM provádíme hloubkové rozhovory s lidmi ze státní správy, samospráv i byznysu.  
2. Následně přijde na řadu kvantitativní výzkum, který nám pomůže identifikovat problémy a navrhnout řešení.

V květnu a červnu nás čekají prezentace na[](https://isss.cz)
**[ISSS – konferenci o eGovernmentu a digitalizaci ](https://isss.cz/)**a [Festivalu kreativní byrokracie](https://creativebureaucracy.cz).

Uvidíme se tam s vámi? Kolem Služby.Digital se také pomalu rodí komunita sledujících, spolupracovníků či partnerů. Chcete se také přidat? **[Nechte nám na sebe kontakt, ozveme se!](https://airtable.com/app8N3Mk33MCxMuUk/shrztLCZYDebyxSPv)** 

A pokud náhodou **pracujete pro stát na kvalitě digitálních služeb**, příp. tématech souvisejících s měřením uživatelské přívětivosti, ozvěte se prosím přímo Blance na [blanka.soulava@cesko.digital](mailto:blanka.soulava@cesko.digital)

## Festival kreativní byrokracie bude!

Je to potvrzeno: **19. června 2025** v Kampusu Hybernská proběhne další ročník oblíbené akce všech inovátorů a otevřených hlav, které působí nebo pomáhají ve státní správě i samosprávě. Chcete být u toho? Do prodeje míří lístky, tak běžte pro ně na stránky festivalu!🎟️ Lístky už jsou v prodeji na [stránkách festivalu](https://creativebureaucracy.cz).

## Nejbližší akce

### 📅 Otevřené setkání Nezisk.Digital: Procesy a poznatky

Kdy: 23. dubna 2025, 09:00 a/nebo 25. dubna 2025, 09:00\
Kde: Online na Google Meet

Naučte se, jak pomocí digitálních nástrojů zlepšit efektivitu své organizace. Konkrétní ukázky, tipy a zkušenosti vám nasdílí účastníci našeho kurzu Nezisk.Digital. Inspirujte se jejich cestou!  Více informací a registrace na [1. termín ](https://app.cesko.digital/events/event-nezisk-digital-jaro-23_4) a [2. termín](https://app.cesko.digital/events/event-nezisk-digital-jaro2025_25_4).

**[\> Registruji se](https://airtable.com/appBMJcLnBva02IEy/shrQ3U5Ie9gFJPAQB)**

### 📅 Kurz Nezisk.Digital – Otázky a odpovědi 2

KDY: 30. dubna 2025, 09:00\
KDE: online na Google Meet  

Vše, co chcete vědět o kurzu Nezisk.Digital a nebojíte se zeptat. 
[Více info](https://app.cesko.digital/events/nezisk-digital-QA).

[\> Registrace](https://app.cesko.digital/events/nezisk-digital-QA)

## Diskutujte s námi o digitalizaci Česka!

Digitální transformace státu, nástroje, inovace i podpultovky. Pojďte se bavit o všem, co souvisí s digitální současností i budoucností Česka.

**Aktuální témata na Diskutuj.Digital:**  

* [Alternativy Trella pro malé začínající týmy?](https://diskutuj.digital/t/alternativy-trella-pro-male-zacinajici-tymy/1268)\
  Freelo? Basecamp? Kanban board? Google Docs? Co používáte a (ne)doporučujete?
* [Digitální demokracie – vize eGovernmentu](https://diskutuj.digital/t/digitalni-demokracie-vize-egovernmentu/1253)
  Vzniká nová politická strana Digitální demokracie, jejímž hlavním cílem je digitalizace a zefektivnění veřejné správy. Pod příspěvkem se rozvinula zajímavá diskuze o tomto nelehkém poslání.

- - -

## Volné pozice v Česko.Digital

Pro dobrovolnice i profíky\
na pár hodin i na full time

**\> [Není mi to volné](https://app.cesko.digital/)**

- - -

### Děkujeme, že vás baví číst.digital!

Chcete, aby vám tento newsletter chodil do e-mailové schránky? [Přihlaste se k jeho odběru](https://ceskodigital.ecomailapp.cz/public/form/6-3fdfd544852ed7431aa64f3b9481afb9). Máme i jeho [audioverzi](https://poslouchat.digital/).

Dávají vám naše aktivity smysl? Moc nám pomůžete, když je budete sdílet dál. 

Děkujeme a digitálu zdar!
