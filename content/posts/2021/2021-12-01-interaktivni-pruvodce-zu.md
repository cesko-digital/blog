---
title: Víte, že pedagogické minimum neexistuje? Zájemcům o učitelství pomůže
  nový interaktivní průvodce na portálu Začni učit!
author: rona
cover: aaa
date: 2021-12-06-05-06
slug: interaktivni-pruvodce-zu
description: Česko.Digital ve spolupráci s projektem Začni učit! spouští na jeho
  webu beta verzi intuitivního průvodce pro zájemce o pedagogickou profesi.
  Předají tak informace těm, kteří chtějí učit, ale tápou, jak si doplnit
  náležité vzdělání. Jak průvodce funguje?
lang: cs
---
Když se řekne pedagogické minimum, mnozí z nás si představí řešení pro využití svého vysokoškolského oboru k učitelství na základních nebo středních školách. V praxi to však takhle nefunguje. 

Jana Fryzelková, šéfka projektu Začni učit!, proto vysvětluje důvod, proč se s týmem pustili do vývoje interaktivního průvodce. *„**Záleží na tom, co máte vystudováno, kde a co chcete učit – jedno univerzální „pedagogické minimum“ totiž neexistuje**. Zájemci o učitelství tak naráží na džungli paragrafů, které stanovují kvalifikaci. Právě proto jsme jim chtěli pomoct.“*

## Průvodce pedagogickými programy a kurzy v ČR na jednom místě

Kandidáti na učitelskou profesi si tak nově mohou díky průvodci vytvořenému za pomoci programátorů a expertních dobrovolníků z Česko.Digital vyzkoušet konkrétní řešení na míru. Stačí **zadat své vzdělání a preference, na jakém stupni a jaký předmět by rádi učili**. [Interaktivní průvodce](http://www.zacniucit.cz/pruvodce) na základě toho doporučí **konkrétní tipy na kurzy na různých univerzitách**. Takto koncentrované informace pomohou k šíření myšlenky, že jít učit může být snadno realizovatelný nápad.

O tom svědčí i statistiky návštěvnosti nedávno spuštěného [webu Začni učit!](https://zacniucit.cz/). Ta od září stoupla o více jak **5000 uživatelů měsíčně a nejnavštěvovanější stránkou** webu je právě **Můžu učit?**, kde lidé hledají prvotní informace, jestli mohou být v budoucnu kvalifikovaní na pedagogické profese a jak toho docílit.

## Vyzkoušejte interaktivního průvodce a ohodnoťte ho

**Chcete zjistit, co a jak začít učit?** Uvažujete o změně profese, rozšiřování vzdělání nebo si chcete průvodce vyzkoušet jen tak ze zvědavosti? 

Systém interaktivního průvodce je zatím v **testovací fázi** a vývojářům pomůže jakákoliv **zpětná vazba**. Proto sbírají informace od uživatelů [v tomto dotazníku](https://docs.google.com/forms/d/e/1FAIpQLScFzx46ihk0y90E6_UZqAANbQfHGs3AMGv66ShcS0G5qguldA/viewform). *„Spuštění bereme částečně jako způsob, jak sbírat zpětnou vazbu. Systém ještě má mušky, už teď jsme ho ale chtěli veřejnosti ukázat,“* vysvětluje Michal Voráč, který jako dobrovolník za Česko.Digital řídí vývoj.

Kdo tedy [průvodce](http://www.zacniucit.cz/pruvodce) vyzkouší, může zároveň vyplnit dotazník a předat tak vývojářům užitečné informace pro jeho funkční zlepšení. A to je vzájemná kooperace k dobru!

**Díky všem, kteří se na projektu podíleli**, a držíme palce jeho dalšímu vylepšování!

# Členové týmu 

## Tým Výluky

Sandra Ort Feyglová, Jana Fryzelková, Ondřej Sliš, Vojtěch Hojný, Hana Kuzníková, Marek Tejc, Ondřej Trhoň, Jan Pleva, Iveta Jelenová, Dagmar Ašková, Radka Planková, Kateřina Nejedlá, Aneta Martínková, Matěj Malecha, Tomáš Titěra, Klára Jechová, Dominik Vachuda, Veronika Matějčková, Pavel Holomek, Štěpán Landa, Ellen Pražáková, Mahulena Kopecká a Michal Kliment

## Koordinátoři a mentoři

Jakub Štogr, Michal Voráč, Romana Pokorná

## Marketing a obsah

Tomáš Děkan, Eva Zehnálková, Iva Janečková, Žaneta Svobodová, Terézia Palaščáková, Dana Beneda, Lucie Šimečková, Kateřina Kociánová, Michal Dúbravský, Barbora Truksová

## Vývoj

Jakub Bareš, David Šimek, Václav Stejskal, Pavel Chocholouš, Jana Zmijková, Jan Koprajda, Marcel Jäger, Marcela Jaklová, Jakub Stibůrek, Michael Sterzinger, Mia Bajić, Michal Valoušek, Karel Geyer, Jiří Petera, Zuzana Bořutová, Filip Jirsák, Jakub Kepák, Melánia Bachan Firkaľová

## UX, design, grafika, výzkum

Ján Dugovič, Míša Horňáková, Adele Manas, Linh Nguyen, Lukáš Vaněk, Honza Páv, Pavla Kafková, Tereza Vítková, Petr Ševcovic, Kateřina Bažantová, Adriana Drozdová