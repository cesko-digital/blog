---
title: Nedlužím státu? Občané díky novým funkcím portálu vyřeší případné dluhy
  zase o něco snadněji
author: jan.hobler
cover: https://data.cesko.digital/img/Nedluzim_statu_launch_1.5_final.png
date: 2021-09-14-02-42
slug: novy-web-nedluzim-statu
description: Věděli jste, že poplatky za psa nebo zapomenutý rest z pokuty v
  hromadné dopravě vám mohou nenápadně „kynout” a v budoucnu dělat potíže?
  Nejhorší je fakt, že o závazcích vůči státu často ani nemusíte vědět, dokud
  nepřijde upomínka do schránky, nebo rovnou exekuční příkaz. Pomocnou ruku
  podává projekt Nedlužím státu, na kterém spolupracují Česko.Digital a IPŘP.
  Ten se nyní dostal do fáze, která výrazně usnadňuje použití pro uživatele a
  navíc přibudou funkce řešící případný dluh. Jaké?
lang: cs
---
Webová aplikace stojí na myšlence, že by pro občana mělo být jednoduché zjistit, zda nedluží státu. První fáze, která světlo světa spatřila na konci listopadu 2020, nabídla kromě jednoduchého a intuitivního prostředí internetové stránky také formuláře a srozumitelné návody na to, jak zjistit případný dluh. Více si o první fázi projektu můžete přečíst na [blogu Česko.Digital](https://blog.cesko.digital/2020/11/nedluzim-statu).

Web Nedlužím státu nově prošel aktualizací designu, který díky upravené grafice a UX prvkům zpřehledňuje dosavadní stránku. K lepšímu designu se přidává i důležitá funkce poloautomatického vyplňování údajů v předem připravených formulářích pro jednotlivé instituce. Odpadá tedy nutnost údaje vypisovat do každého zvlášť. V praxi stačí vyplnit jediný formulář a data se propíší do všech ostatních, které si uživatel může poslat nebo rovnou vytisknout.

Novinkou na webové stránce jsou i připravené pomůcky, které pomohou řešit případný zjištěný dluh. Jedná se např. o žádost o splátkový kalendář či žádost o odpuštění penále. Lidem se tak dostává do rukou univerzální nástroj, který jim pomůže řešit jejich případné dluhy v rámci státní správy přehledně a na jednom místě.

A pokud byste chtěli zjistit, jaká byla cesta tohoto projektu a kdo se na něm podílel, najdete to na nové podstránce [O projektu](https://nedluzimstatu.cz/o-projektu/).

Projektový tým by chtěl inovovaný web dostat už během prvního měsíce od nasazení mezi další tisíce lidí, a to i za pomoci [Facebookové stránky projektu](https://www.facebook.com/nedluzimstatu). První fáze přinesla více než 70 tisíc návštěv, nyní jsou cíle nastavené na další jednotky tisíců v rámci návštěvnosti a jednotky tisíců v rámci stažených žádostí. Držíme palce!

Nedlužíte státu i vy? Ověřte si případné dluhy na webu [Nedlužím státu](https://nedluzimstatu.cz/) a rovnou si celé prostředí i s novými funkcionalitami otestujte. Zpětná vazba je samozřejmě vítaná – ozvat se můžete v kanálu [na Slacku](https://cesko-digital.slack.com/archives/CHTQQN5AL) nebo na email [podnety@nedluzimstatu.cz](<>). Děkujeme!

### Členové týmu

## Zakladatelé

Radek Hábl – zakladatel projektu / IPŘP

Petra Adamovská – spoluzakladatelka projektu / IPŘP

## Koordinace

Tomáš Walek – projektový koordinátor / č.d

Radek Sojka – projektový koordinátor / č.d

Kateřina Kocianová – projektová koordinátorka / č.d

Lucie Zajíčková – projektová koordinátorka / č.d

Josef Frnka – analytika / č.d

## UX, design a grafika

Tomáš Svěrák – UX, UI, design / č.d

Zdeněk Trinkewitz – grafika, animace / VOŠG

Stanislav Pilátik – logo, ilustrace / VOŠG

Lenka Široká – webdesignérka / VOŠG

## Marketing

Jana Kneschke – koordinátorka marketingu a komunikace / č.d

Dana Beneda – marketingová koordinátorka (fáze 1.5) / č.d

Žaneta Svobodová – marketingová koordinátorka (fáze 1.5) / č.d

Terézia Palaščáková – copywriTerka / č.d

Barbora Truksová – copywriterka, korektorka / č.d

Lucie Nemešová – PR projektu / IPŘP

Zuzana Šrůmová – testerka, editorka, SEO / č.d

Jiří Horváth – Google Analytics / č.d

## Vývoj

Míla Votradovec – tech lead / č.d

Lukáš Korous – tech lead tandem / č.d

David Němec – programátor, Wordpress / č.d

Lucia Studená – programátorka, Wordpress / č.d

Jan Štefanides – programátor, JavaScript / č.d

Martin Wenisch – infrastruktura, deployment / č.d

Vladimír Smitka – infrastruktura / č.d

Filip Jirsák – konzultace, vývoj / č.d

## Za spolupráci také děkujeme

Tomáš Zemanec – projektový koordinátor / č.d

Lukáš Blažek – projektový koordinátor / č.d

Petra Tříšková – projektová koordinátorka / č.d

Jana Morávková Minaříková – UX, design / č.d

Jiří Visinger – UX, design / č.d

Monika Višňová – UX, UI / č.d

Michal Jonák – marketingový koordinátor (fáze 1.0) / č.d

Tomáš Urban – redaktor / č.d

Radka Horáková – PR a marketing projektu / č.d

Martina Hytychová – programátorka, Wordpress / č.d

Jiří Semmler – programátor, PHP / č.d

Jiří Hradský – právní konzultant