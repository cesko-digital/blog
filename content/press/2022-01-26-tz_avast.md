---
title: Česko.Digital získává podporu dalšího technologického partnera – Nadace Avast
author: martina.cilkova
cover: https://data.cesko.digital/web/sections/gallery/EvaPavlikovaMichalPechoucek.jpg
date: 2022-01-26-08-54
slug: tz_avast
description: Česko.Digital vzniklo díky energii technologické komunity,
  inspiraci čerpalo v zahraničí. Po dvou letech, během kterých organizace
  získala spoustu zkušeností s neziskovými digitálními projekty, nyní získává
  podporu Nadace Avast – nově založené globální nadace technologického giganta.
  Nadace Avast naši neziskovou organizaci podpoří čtyřmi miliony korun, které
  investujeme do rozvoje a škálování plánovaných aktivit a do rozvoje zahraniční
  spolupráce.
lang: cs
---
<iframe width=“560” height=“315" src=“<https://www.youtube.com/embed/FovYqoMN3Qc>” title=“YouTube video player” frameborder=“0” allow=“accelerometer; autoplay; clipboard-write; encrypted-media; gyroscope; picture-in-picture” allowfullscreen></iframe>

<!--StartFragment-->

„S Nadací Avast sdílíme stejný pohled na to, že je potřeba, i prostřednictvím technologií, posilovat otevřenost, odpovědnost jedinců, komunit a celé občanské společnosti. Podporujeme primárně neziskový sektor, ale i stát, který též poskytuje službu svým občanům, komunitám a znevýhodněným skupinám. Naším cílem je pomáhat všechny tyto aktéry propojit a vytvořit funkční ekosystém, ve kterém můžeme společně hledat efektivní řešení,“ říká Eva Pavlíková, CEO komunity expertních dobrovolníků Česko.Digital.

<!--StartFragment-->

Nadaci Avast založila v roce 2021 společnost Avast, globální lídr v oblasti digitální bezpečnosti a ochrany soukromí, aby pomohla posílit svobodu všech lidí v digitálním světě. Navazuje na desetiletý program rozsáhlých filantropických aktivit v zemích, kde má společnost Avast pobočky a zaměstnance, včetně České republiky. Globální nadace spolupracuje s jednotlivci, komunitami, nevládními organizacemi i se vzdělávacími institucemi a jejím cílem je řešit problémy digitálního vyloučení, odstraňovat překážky v přístupu k digitálním technologiím a prosazovat občanskou participaci v digitálním prostoru. Programy Nadace Avast jsou navrženy tak, aby přinášely smysluplné změny a pomáhaly vytvářet svět, v němž technologie hrají pozitivní roli při budování a udržování komunit.

<!--EndFragment-->

„Díky aktivitám občansko-technologických organizací jako Česko.Digital, které propojují neziskový svět se státem a nejrůznějšími komunitami včetně těch nejzranitelnějších skupin lidí, vzniká propojený moderní digitální svět, ve kterém bude místo pro každého. Oceňujeme, že Česko.Digital rozvíjí digitální občanství a občanskou participaci tím, že se zaměřuje na udržitelná digitální řešení, která pak mají díky expertnímu dobrovolnictví skutečný dopad na občanskou společnost,“ říká ředitel Nadace Avast Shane Ryan.

Počet expertních dobrovolníků komunity Česko.Digital již přesáhl 4 400, což ji činí největší občansko-technologickou organizací v Evropě. I nadále zaznamenává růst a velký zájem o zapojení.

<!--StartFragment-->

S ohledem na růst organizace pracuje tým Česko.Digital na zefektivnění a zpřehlednění na všech frontách, od komunikace po procesní postupy a metodiky. „Zavádíme také nejmodernější nástroje do oblastí, které s nimi často nemají zkušenosti a v co největší míře zapojujeme právě expertní dobrovolníky. Pro lepší organizaci aktivit pracujeme na novém ‚Portálu dobrovolníka‘, který má za cíl zjednodušit zapojení dobrovolníků, nabízet relevantní obsah a příležitosti každému, kdo se chce jakkoliv zapojit,“ shrnul plány vedoucí projektu, softwarový inženýr Tomáš Znamenáček. Právě na tyto aktivity je určena hlavní část prostředků od Nadace Avast.

<!--StartFragment-->

„Česko.Digital je velmi důležitá komunita, jejíž dobrovolnické aktivity mají opravdu dopad – ať už na digitalizaci neziskových vzdělávacích projektů, na rozvoj občanské společnosti, boj s fake news nebo na pomoc ve zdravotnictví. Sám jsem během pandemie viděl a zažil sílu a nečekané možnosti dobrovolného zapojení globální tech a vědecké komunity do řešení zásadních problémů lidí a jsem moc rád, že Nadace Avast teď může začít systematicky podporovat aktivity rozvíjející digitální svobodu v Česku,“ uvedl Michal Pěchouček, člen správní rady Nadace Avast a technický ředitel Avastu.

<!--StartFragment-->

<!--StartFragment-->

Dalšími dvěma dílčími cíli partnerství je spolupráce na zaměstnaneckém programu Avastu, který nadace nyní chystá.  ct. Česko.Digital je připraveno propojit jak pro bono profesionály z oblasti vývoje, designu, projektového řízení, tak i experty se specifickými znalostmi z oblasti kyberbezpečnosti a ochrany dat z Avastu na neziskové organizace a státní správu, kteří ocení mentoring a konzultace od těchto expertů. Stejně jako ostatní dobrovolníci Česko.Digital získají i ti z Avastu výměnou za svůj čas možnosti dalšího sebevzdělání a profesního síťování.

<!--StartFragment-->

<!--StartFragment-->

Třetí oblastí spolupráce bude posílení digitálních kompetencí a principů transparentnosti, otevřenosti a ochrany dat napříč Evropou. Na podzim 2022 chce Česko.Digital zorganizovat setkání, která přinesou inspiraci ze zahraničí a propojení celosvětové sítě občansko-technologických organizací, do kterých by se měli zapojit i přední světoví experti z technologických firem jako je právě Avast

<!--EndFragment-->

\###

<!--StartFragment-->

### O Česko.Digital:

Česko.Digital je komunita expertních dobrovolníků z mnoha oborů od IT přes projektové řízení až po marketing, kteří ve svém volném čase pomáhají státu a nestátním organizacím a mění tak Česko k lepšímu. Komunitu Česko.Digital založili v roce 2019 Jakub Nešetřil, Radka Horáková a Eva Pavlíková. Aktuálně je v komunitě přes 4 485 dobrovolníků a je tak největší civic-tech organizací v Evropě. Cílem Česko.Digital je budoucnost, ve které technologie slouží lidem, bez ohledu na čas, místo nebo sociální podmínky. Více informací najdete na [www.cesko.digital](https://cesko.digital). 

###### **\
Kontakt pro média: Martina Habová, martina@cesko.digital**

<!--EndFragment-->

<!--StartFragment-->

### O Nadaci Avast:

Nadaci Avast založila společnost Avast (LSE:AVST), globální lídr v oblasti digitální bezpečnosti a ochrany soukromí, v roce 2021, aby pomohla posílit svobodu digitálních občanů po celém světě. Navazuje na desetiletý program rozsáhlých filantropických aktivit v zemích, kde má společnost Avast pobočky a zaměstnance včetně České republiky. Globální nadace spolupracuje s jednotlivci a komunitami, nevládními a charitativními organizacemi i se vzdělávacími institucemi s cílem řešit problémy digitálního vyloučení, odstraňovat překážky v přístupu k digitálním technologiím a prosazovat digitální občanství a občanskou participaci. Programy Nadace Avast jsou navrženy tak, aby přinášely smysluplné změny a pomáhaly vytvářet svět, v němž technologie hrají pozitivní roli při budování a udržování komunit. Navštivte <https://foundation.avast.com/>.

Kontakt: pr.foundation@avast.com 

Jak být v kontaktu s Nadací Avast:

* Navštivte náš web: [https://foundation.avast.com ](https://foundation.avast.com)
* Sledujte náš účet na Instagramu: [https://www.instagram.com/avast.foundation/ ](https://www.instagram.com/avast.foundation/)
* Sledujte nás na Twitteru: @AvastFoundation
* Připojte se k naší komunitě na síti LinkedIn: <https://www.linkedin.com/company/avastfoundation/>
* Navštivte naši skupinu na Facebooku: @FoundationAvast

**Další informace o společnosti Avast naleznete na stránkách: https://www.avast.com/cs-cz/about a <https://www.avast.com/company-faqs>**

<!--EndFragment-->

<!--EndFragment-->

<!--EndFragment-->

<!--EndFragment-->

<!--EndFragment-->

<!--EndFragment-->

<!--EndFragment-->

<!--EndFragment-->

<!--EndFragment-->

<!--EndFragment-->