---
title: Volební kalkulačka pomůže s výběrem prezidenta
author: zoul
cover: https://data.cesko.digital/web/sections/gallery/Prezidentskavolebnikalkulacka2023_.png
date: 2023-01-04-11-55
slug: volebni-kalkulacka-pro prezidentske-volby-2023
description: Praha, 2.ledna 2023 - V lednu 2023 čeká Českou republiku volba
  prezidenta. Volební kalkulačka jako již tradičně nabídne možnost porovnat
  postoje kandidátů, tentokrát pro hlavu státu. Nezávislý přehledný online test
  umožní najít voličům nejlepší shodu názorů, bez nutnosti dlouze pročítat
  volební programy. Letos s novými technologickými funkcemi.
lang: cs
---
<!--StartFragment-->

Kalkulačka je volně dostupná na webu [volebnikalkulacka.cz](https://www.volebnikalkulacka.cz/) a v článcích předních médií.   Komunita expertních dobrovolníků Česko.Digital vybrala v roce 2022 Volební kalkulačku pocházející od spolku Kohovolit.eu do svého akcelerátoru. Do technického vylepšení srovnávače se zapojili expertní dobrovolníci z řad vývojářů, marketingu a technické koordinace. “Volební kalkulačka si od svého vzniku v roce 2006 prošla velice různými fázemi,” uvádí jeden ze zakládajících členů Mgr. Michal Škop, PhD. Za 16 let existence bylo zpracováno více než 100 kalkulaček, rozrostla se za hranice, pravidelně se připravuje na Slovensku a v Maďarsku.  

V současné fázi se očekává nárůst zájmu. Díky podpoře Česko.Digital byla záříjová návštěvnost, v porovnání s minulými komunálními a senátními volbami, čtyřnásobně větší. V prezidentské volbě 2018 kalkulačku pro utřídění výběru využilo 1,25 milionu voličů a dle slov Michala Škopa se aktuálně cílí minimálně na 2 miliony uživatelů.



Většího počtu uživatelů plánuje tým docílit také produktovým rozšířením. Praktickou inovací je vytvoření profilu uživatele, díky kterému se mohou voliči k výsledkům zpětně vracet a propojit s rozhodováním v příštích volbách jakéhokoliv typu. Na webu jsou k dispozici 3 druhy kalkulaček - klasická, rozšířená verze se 100 otázkami a také kalkulačka pro mladé voliče z dílny studentů stojících za platformou Názory politiků. “Vnímám volební kalkulačku jako důležitý nástroj pro voliče, kde si mohou ověřit, kdo opravdu reprezentuje jejich názory.” uvádí Gabriela Chladilová, support projektu z kmenového týmu Česko.Digital. 



Volební kalkulačka pro prezidentské volby je k dispozici na webové stránce [Volebnikalkulacka.cz](https://www.volebnikalkulacka.cz/).

Další podrobnější informace o projektu Volební kalkulačka vám poskytnou:

* Michal Škop, +420 735 518 529, [michal.skop@kohovolit.eu](mailto:michal.skop@kohovolit.eu) nebo Kateřina Mahdalová, +420 722 279 346

O Česko.Digital: Česko.Digital je největší civic-tech (občanská technologie. Jedná se o technologie, které propojují občany s vládními institucemi)  organizace v Evropě a komunita expertních dobrovolníků z mnoha oborů od IT přes projektové řízení až po marketing, kteří ve svém volném čase pomáhají státu a nestátním organizacím a mění tak Česko k lepšímu. Komunitu Česko.Digital založili v roce 2019 Jakub Nešetřil, Radka Horáková a Eva Pavlíková. Aktuálně je v komunitě přes 5 600 dobrovolníků. Cílem Česko.Digital je budoucnost, ve které technologie slouží lidem, bez ohledu na čas, místo nebo sociální podmínky. Více informací najdete na [www.cesko.digital](https://cesko.digital/).  Kontakt pro média: Martina Habová, martina@cesko.digital



<!--EndFragment-->