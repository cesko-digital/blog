---
title: "Česko.Digital, IPR a Kreativní Praha zvou na Festival kreativní
  byrokracie 2023: buďte součástí inspirativního setkání o digitální budoucnosti
  a inovacích!"
author: martina.habova
cover: https://data.cesko.digital/img/86657bbb.jpg
date: 2023-05-24-03-27
slug: TZ-Cesko.Digital-IPR-a-Kreativni-Praha-zvou-na-3-rocnik-Festivalu-kreativni-byrokracie
description: "Praha, 24. 5. 2023: Festival kreativní byrokracie je největší akcí
  v České republice, která propojuje úředníky s politiky, akademiemi, byznysem a
  neziskovým sektorem, aby společně pracovali na řešeních pro lepší fungování
  našich institucí a veřejné správy. Na programu Festivalu jsou inspirativní
  přednášky, workshopy a debaty – ale také filmy, živá hudba i temná fantasy hra
  z úředního prostředí. Účast na festivalu je zdarma a registrovat se na něj
  můžete zde."
lang: cs
---
<!--StartFragment-->

Již 3. ročník Festivalu se koná 19. června 2023 od 8:30 do 19:00 hodin v Centru architektury a městského plánování v Praze. Cíl festivalu je prostý: opustit kulturu „Nejde to, protože“ a podpořit „Zvládneme to, pokud“. Propojit a podpořit tvůrčí a odhodlané lidi v české veřejné správě - mezi sebou navzájem, i s jejich spojenci zvenku. Účastníky čekají přednášky, panelové diskuse, workshopy, job-fair, networking. A také trochu muziky, filmy, bojovka a letní posezení na trávě. Česko má kompetentní lidi ve veřejné správě. Festival je tu proto, aby je propojil, podpořil a ukázal ostatním, že to jde dělat dobře. Bez lidí s odvahou k inovaci - a chybám a bez ochoty měnit kulturu v úřadech není digitální transformace možná. Festival kreativní byrokracie nám umožňuje probudit chuť k novým myšlenkám a dokázat, že byrokracie nemusí být zkostnatělá. Spolu s dalšími festivaly po celém světě přispíváme ke zlepšování obrazu veřejné správy jako místa pro inovace a smysluplnou a poutavou práci ve veřejném zájmu, říká Matěj Chytil, spolupořadatel Festivalu.



Letošní ročník Festivalu kreativní byrokracie bude zaměřen na témata jako jsou:

* strojové rozhodování, AI, jeho etická i praktická dimenze
* vyhodnocování dopadu regulací
* proč se povedlo české předsednictví
* brand a vizuální komunikace české veřejné správy 
* rozmanitost a skleněný strop ve veřejné správě
* vzdělávání v zemi plné malých obcí



Partnery Festivalu kreativní byrokracie 2023 jsou Hlavní město Praha, Bank ID, Deloitte a České dráhy. Festival spolupořádají Česko.Digital, Institut plánování a rozvoje hlavního města Prahy (IPR) a Kreativní Praha.



Těšíme se na účast a věříme, že společně přispějeme k lepšímu fungování veřejné správy a podpoříme inovativní myšlení v ČR. 



Více o Festivalu na [webových stránkách](https://cesko.digital/projects/festival-kreativni-byrokracie/). 

Podívejte se na reportáž z loňského ročníku na [blogu](https://blog.cesko.digital/2022/12/reportaz-festival-kreativni-byrokracie-2022) Česko.Digital. Atmosféru připomíná krátké [video](https://www.youtube.com/watch?v=Qqp8w4WIJxc) a záznamy jednotlivých přednášek a diskuzí jsou na [Youtube](https://www.youtube.com/playlist?list=PLOX5xelTsEv9mistpejv_quSESgvV6Dyz) kanálu Česko.Digital.



—--------------------

Kontakt pro média: Martina Habová, martina@cesko.digital, +420 720 363 481



Česko.Digital funguje jako komunita expertních dobrovolníků, kteří ve svém volném čase pomáhají státnímu a neziskovému sektoru s využitím technologií. Během prvních tří let oslovily projekty [komunity na 4 000 000 lidí](https://drive.google.com/file/d/1uwqL3xsfaSbje-dPK8wyfAAKFrWL_dc2/view). Česko.Digital sehrálo klíčovou roli během pandemie, kdy se zapojilo do projektů Dáme roušky a Covid portál, a po vypuknutí války na Ukrajině se zúčastnilo projektu Stojíme za Ukrajinou. Více o komunitě najdete na [www.cesko.digital](http://www.cesko.digital/). 



Kreativní Praha je městem zapsaný ústav a naší společnou misí je vytvářet prostředí pro kulturu ve městě. Věříme totiž, že kultura je investice! Investice do místa, ve kterém žijeme, zdraví, společnosti, ekonomiky a do budoucna nepostradatelná síla pro společenský, environmentální a hospodářský rozvoj. Naší prací vytváříme těmto myšlenkám reálné prostředí, aby bylo možné dopad kultury využít na lokální, městské, celorepublikové i mezinárodní úrovni. Podporujeme a realizujeme komunitní projekty, strategicky plánujeme, tvoříme a naplňujeme kulturní politiku města, podílíme se na rozvoji kulturních a kreativních odvětví a také přinášíme nepostradatelnou inspiraci ze zahraničí. Naši práci stavíme na profesní odbornosti, znalosti českého i mezinárodního kulturního prostředí a síle mezioborových spoluprací.



Institut plánování a rozvoje hl. m. Prahy (IPR) je příspěvkovou organizací Prahy, která je hlavním koncepčním pracovištěm v oblasti architektury, urbanismu, strategií, městského rozvoje a plánování. Lidé v IPR aktivně propojují, moderují, konzultují, ale také tvoří. Podílí se na významných rozhodnutích v rámci tvorby města. Zpracovávají a koordinují dokumenty strategického a územního plánování a rozvoje, veřejného prostoru či dokumenty dopravní, technické, krajinné a ekonomické infrastruktury. Získávají, spravují a aktualizují data o městě, aktivně komunikují a zapojují obyvatele Prahy do složitých procesů plánování. Budoucnost města pak představují ve svém Centru architektury a městského plánování (CAMP).

\
T﻿iskovou zprávu napsaly dobrovolnice Veronika Tomášová a Martina Bogliová.

<!--EndFragment-->